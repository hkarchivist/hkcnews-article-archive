---
title: "全城集氣　為高官名人無償工作打氣"
date: "2019-01-25"
author: "假才子"
category: "眾說"
tags:
  - "護士捱義氣"
  - "全城集氣為醫護打打氣"
url: "https://web.archive.org/web/20200921070608/https://www.hkcnews.com/article/18133/%E5%85%A8%E5%9F%8E%E9%9B%86%E6%B0%A3%E7%82%BA%E9%86%AB%E8%AD%B7%E6%89%93%E6%89%93%E6%B0%A3-%E8%AD%B7%E5%A3%AB%E6%8D%B1%E7%BE%A9%E6%B0%A3-18133/%E5%85%A8%E5%9F%8E%E9%9B%86%E6%B0%A3-%E7%82%BA%E9%AB%98%E5%AE%98%E5%90%8D%E4%BA%BA%E7%84%A1%E5%84%9F%E5%B7%A5%E4%BD%9C%E6%89%93%E6%B0%A3"
original_url: "https://www.hkcnews.com/article/18133/%E5%85%A8%E5%9F%8E%E9%9B%86%E6%B0%A3%E7%82%BA%E9%86%AB%E8%AD%B7%E6%89%93%E6%89%93%E6%B0%A3-%E8%AD%B7%E5%A3%AB%E6%8D%B1%E7%BE%A9%E6%B0%A3-18133/%E5%85%A8%E5%9F%8E%E9%9B%86%E6%B0%A3-%E7%82%BA%E9%AB%98%E5%AE%98%E5%90%8D%E4%BA%BA%E7%84%A1%E5%84%9F%E5%B7%A5%E4%BD%9C%E6%89%93%E6%B0%A3"
---

# 全城集氣　為高官名人無償工作打氣

筆者 [昨日出完一篇短文](https://web.archive.org/web/20200921070608/https://bit.ly/2B1RtpD) 之後，左思右想，越諗越覺得少梗啲嘢。名人拍片集氣，靠打氣講幾句加油，就可以各行各業市民無怨無悔，無視人工和時間和工作量，永恆咁工作下去。逆向思考，全港各行各業市民拍片集氣，靠打氣講幾句加油，係咪可都以令一眾名人同高官無怨無悔，無視人工和時間和工作量，永恆咁工作下去？

例如，下次譚詠麟開騷，大家一齊拍片為佢打氣，請佢加油努力工作，然後全部場口免費畀市民入場，得唔得？反正學佢係打氣片入面話齋，「人間有愛」丫嘛，唔係唔派愛畀市民咁無情吓話？


{{< video src="https://web.archive.org/web/20200921070608if_/https://www.youtube.com/embed/OwNgFN1_ywY" >}}


下次政府又有醜聞，無論係人工島飄移、鐵道工程造假、車站沉降，總之有事係令到超支，又要市民血汗錢冤枉去，大家應該拍片為主事官員和公司高層打氣，請佢地唔好灰心繼續努力，但同時為事件負責退還N年人工以表歉意。無償工作好濕碎，最緊要係你哋有我哋拍片支持打氣嘛，you can do it！

最後，如果可以全城公院醫護拍片集氣，為醫管局高層捐出一年薪金回饋前線打氣，豈不成一則美談？


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20200921070608/https://www.hkcnews.com/aboutus/#subscribe)

---

![博客 | 假才子](https://web.archive.org/web/20200921070608im_/https://www.hkcnews.com/uploads/avatars/058f1c51-5648-439a-bd56-51fde2c9899c.png?1475201573)

**博客 | 假才子**

【假才子・假分析】筆者是比較政治碩士學歷，現為傳媒工作者。取名「假才子」是因為現在流行才子才女，但又沒人敢承認自己是假大空才子才女，故先行澄清。文章寫得不好還請見諒，畢竟我不是真才子。
