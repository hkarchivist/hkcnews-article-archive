---
title: "象徵式扣高官3萬蚊人工"
date: "2019-01-27"
author: "假才子"
category: "眾說"
tags:
  - "羅致光"
  - "長者綜援"
url: "https://web.archive.org/web/20210629152152/https://www.hkcnews.com/article/18163/%E7%BE%85%E8%87%B4%E5%85%89-%E9%95%B7%E8%80%85%E7%B6%9C%E6%8F%B4-18163/%E8%B1%A1%E5%BE%B5%E5%BC%8F%E6%89%A3%E9%AB%98%E5%AE%983%E8%90%AC%E8%9A%8A%E4%BA%BA%E5%B7%A5"
original_url: "https://www.hkcnews.com/article/18163/%E7%BE%85%E8%87%B4%E5%85%89-%E9%95%B7%E8%80%85%E7%B6%9C%E6%8F%B4-18163/%E8%B1%A1%E5%BE%B5%E5%BC%8F%E6%89%A3%E9%AB%98%E5%AE%983%E8%90%AC%E8%9A%8A%E4%BA%BA%E5%B7%A5"
---

# 象徵式扣高官3萬蚊人工

林鄭政府「大腦／腦細」勞福局局長羅致光繼續為提高長者綜援年齡解畫，指以後60-64歲綜援人士如果不參加「自力更生支援計劃」，不但無法取得「補鑊金」的1060元，更會被倒扣200元，形容是「象徵式」懲罰。筆者同意有能力者都應該自力更生，但係有參加就有額外一千，冇參加就冇，咪已經夠囉。倒扣二百，仲要叫做「象徵式」，我就真係諗極諗唔明。

<figure>
<img src="https://web.archive.org/web/20210629152152im_/https://www.hkcnews.com/news_新聞/hk-discuss/2018/11/羅致光-扶貧委員會-20181119225757_1cc0_large.jpg" alt="">
<figcaption>在勞福局局長眼中，扣綜援受助人士200元好少啫，只是「象懲性」懲罰。資料照片</figcaption>
</figure>

根據社署網頁，一般成年綜援（非長者／兒童／殘疾）每月金額，視乎家庭情況，為2000元上下。例如單身人士就是2455元，200元就即是8.14%。8.14%都只係「象徵式」？換個計法，現時特首及一眾司局長的月薪為41萬6500元至33萬5100元不等，8.14%就是33930元至27300元。不知羅致光會否同意，扣佢哋3萬蚊人工都係「象徵式」？

可能羅致光係以自己33.5萬月薪睇200元，咁就當然係「象徵式」啦，不過在一般市民，仲要係綜援受助人來睇唔係呢。我仲以為作為社福系教授同勞福局局長，理解市民特別係基層市民的需要係好重要添，原來唔係，一切都係冷血地機械式睇盤數就得，咁不如陳茂波去教社工／管福利啦。IQ160爆棚喎，睇到人眼火爆就差唔多。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210629152152/https://www.hkcnews.com/aboutus/#subscribe)

---

![博客 | 假才子](https://web.archive.org/web/20210629152152im_/https://www.hkcnews.com/uploads/avatars/058f1c51-5648-439a-bd56-51fde2c9899c.png?1475201573)

**博客 | 假才子**

【假才子・假分析】筆者是比較政治碩士學歷，現為傳媒工作者。取名「假才子」是因為現在流行才子才女，但又沒人敢承認自己是假大空才子才女，故先行澄清。文章寫得不好還請見諒，畢竟我不是真才子。
