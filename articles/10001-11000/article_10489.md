---
title: "黃成智橘逾淮而成枳"
date: "2018-03-04"
author: "一悠"
category: "眾說"
tags:
  - "范國威"
  - "Gary Fan"
  - "立法會補選"
  - "黃成智"
url: "https://web.archive.org/web/20210702090319/https://www.hkcnews.com/article/10489/%E7%AB%8B%E6%B3%95%E6%9C%83%E8%A3%9C%E9%81%B8-%E8%8C%83%E5%9C%8B%E5%A8%81-%E9%BB%83%E6%88%90%E6%99%BA-10489/%E9%BB%83%E6%88%90%E6%99%BA%E6%A9%98%E9%80%BE%E6%B7%AE%E8%80%8C%E6%88%90%E6%9E%B3"
original_url: "https://www.hkcnews.com/article/10489/%E7%AB%8B%E6%B3%95%E6%9C%83%E8%A3%9C%E9%81%B8-%E8%8C%83%E5%9C%8B%E5%A8%81-%E9%BB%83%E6%88%90%E6%99%BA-10489/%E9%BB%83%E6%88%90%E6%99%BA%E6%A9%98%E9%80%BE%E6%B7%AE%E8%80%8C%E6%88%90%E6%9E%B3"
---

# 黃成智橘逾淮而成枳

我在沙田泳池游完水，出嚟一睇，嘩，乜張相影得咁雞㗎（下圖）！黃成智的助選團是不是有心整蠱？

<figure>
<img src="https://web.archive.org/web/20210702090319im_/https://www.hkcnews.com/news_新聞/hk-discuss/2018/03/范國威-黃成智-立法會補選-20180304192024_13ea_large.jpg" alt="">
</figure>

編輯教落，交相最好就白天光猛相，不要蒙蒙鬆鬆，交人氣相就要睇到對眼。你睇下黃成智張相犯晒大忌，成個黑仔，眼鏡遮眼，正冇運行相。真係有心影都影唔到咁樣衰。

偏偏旁邊就是對手㗎喱飯的banner，雖然被人劃花勁插，但張相總算是四四正正，臉光頸靚，其實要影到如此效果，也很容易。

想起上次黃成智那個「中間超人」look，冰島的老友也傳回給我笑爆！

<figure>
<img src="https://web.archive.org/web/20210702090319im_/https://www.hkcnews.com/news_新聞/hk-discuss/2018/03/HK-黃成智-立法會補選-20180304192124_11de_large.png" alt="">
<figcaption>黃成智那個「中間超人」look。</figcaption>
</figure>

所以，佢嘅競選經理，形象，影相的伙記，應該係同佢有仇。

多年前黃成智在民主黨的時代，好似叫做老虎仔，形象頗fit和今天大大不同。嗰句話—— [橘逾淮而成枳](https://web.archive.org/web/20210702090319/https://hk.answers.yahoo.com/question/index?qid=20050901000013KK06031) ——永遠啱。

佢都六十歲，不如收工啦，公眾泳池六十歲，半價，多D游水吧。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210702090319/https://www.hkcnews.com/aboutus/#subscribe)

---

![博客 | 一悠](https://web.archive.org/web/20210702090319im_/https://www.hkcnews.com/uploads/avatars/2c58e158-9035-4161-92ef-b4b56f5e3747.png?873536568)

**博客 | 一悠**

【一悠・到此一遊】喜歡談古論今，也常談股論金。心理、鋼琴、股票、教育，交义感染，交流一下。學歷：香港中文大學文學士，研究院教育文憑，澳洲新南威爾斯大學碩士（堅有證書㗎，卻無野雞大學博士，也不必請律師去找證書）
