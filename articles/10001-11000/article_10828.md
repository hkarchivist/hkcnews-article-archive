---
title: "被問國家主席任期無限制 　李嘉誠：如果我有票，一樣會投俾佢"
date: "2018-03-16"
author: "記者吳婉英"
category: "眾聞"
tags:
  - "習近平"
  - "xi jinping"
  - "李嘉誠"
  - "長和系"
  - "長和"
url: "https://web.archive.org/web/20210701145933/https://www.hkcnews.com/article/10828/%E6%9D%8E%E5%98%89%E8%AA%A0-%E9%95%B7%E5%92%8C%E7%B3%BB-%E7%BF%92%E8%BF%91%E5%B9%B3-10828/%E8%A2%AB%E5%95%8F%E5%9C%8B%E5%AE%B6%E4%B8%BB%E5%B8%AD%E4%BB%BB%E6%9C%9F%E7%84%A1%E9%99%90%E5%88%B6-%E6%9D%8E%E5%98%89%E8%AA%A0%EF%BC%9A%E5%A6%82%E6%9E%9C%E6%88%91%E6%9C%89%E7%A5%A8%EF%BC%8C%E4%B8%80%E6%A8%A3%E6%9C%83%E6%8A%95%E4%BF%BE%E4%BD%A2"
original_url: "https://www.hkcnews.com/article/10828/%E6%9D%8E%E5%98%89%E8%AA%A0-%E9%95%B7%E5%92%8C%E7%B3%BB-%E7%BF%92%E8%BF%91%E5%B9%B3-10828/%E8%A2%AB%E5%95%8F%E5%9C%8B%E5%AE%B6%E4%B8%BB%E5%B8%AD%E4%BB%BB%E6%9C%9F%E7%84%A1%E9%99%90%E5%88%B6-%E6%9D%8E%E5%98%89%E8%AA%A0%EF%BC%9A%E5%A6%82%E6%9E%9C%E6%88%91%E6%9C%89%E7%A5%A8%EF%BC%8C%E4%B8%80%E6%A8%A3%E6%9C%83%E6%8A%95%E4%BF%BE%E4%BD%A2"
---

# 被問國家主席任期無限制 　李嘉誠：如果我有票，一樣會投俾佢

<figure>
<img src="https://web.archive.org/web/20210701145933im_/https://www.hkcnews.com/news_新聞/hk-discuss/2018/03/李嘉誠-退休-20180316183709_eb89_large.jpg" alt="">
<figcaption>李嘉誠提到，在政治上要「折衷」，「一國兩制呢，坦白講，冇一國點樣有兩制？」何君健攝</figcaption>
</figure>

長和系主席李嘉誠今日主持業績發布會，宣布退休之後，一如以往接受記者有關政治、經濟的各類題問。對於中國日前修憲，撤銷國家主席任期限制，李嘉誠稱，他喜愛讀歷史、鑑古今，也看國家形勢，包括政治、經濟，「如果我今日有資格投票，投呢個憲法，呀習主席連任多期嘅，轉頭咪憲法增加呢條囉，大家都知啦，我有資格投票，我會投票俾佢。因為整個國家嚟講，過去呢幾年，整治貪污個情況，我現在見係好好，呢個係事實嚟嘅。政治上，好多國家嘅矛盾，都要自己國家強，所以在理論嚟講，我嘅分析，如果我有投票、我有資格，一樣會投票俾佢。」

前年特首選舉期間，李嘉誠曾經說過：「神話有一個女媧補天，女媧補天嗰個女字邊。」有關言論被解讀為他支持林鄭月娥。他今日在會上被問到林鄭月娥出任特首的表現，他說：「我對林太呢，我認為佢做得好好，全心全力為香港做事。」

至於對香港民主發展的看法，李嘉誠表示：「到而家為止，當然香港人會有時......你如果要求得太多，要政治嘅嘢又好，多數都要compromise。」被問到政治上「折衷」的意思，他解釋：「一國兩制呢，坦白講，冇一國點樣有兩制？」

被問到他對一地兩檢的看法，他說，20年前到加拿大轉往美國，無論由溫哥華到洛杉磯或三藩市，還是由多倫多往來紐約，同樣有一地兩檢。他說：「一定會坐高鐵去汕頭」、「一地兩檢有咩問題啫？如果香港冇一地兩檢，你諗下，將來你喺香港坐高鐵......咁著數嘅嘢，你諗吓。絕對、絕對，一地兩檢係啱嘅。」


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210701145933/https://www.hkcnews.com/aboutus/#subscribe)
