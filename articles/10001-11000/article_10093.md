---
title: "僭建驊到底返工使唔使做嘢㗎？"
date: "2018-02-12"
author: "一悠"
category: "眾說"
tags:
  - "一地兩檢"
  - "陳帆"
  - "鄭若驊"
url: "https://web.archive.org/web/20210703032647/https://www.hkcnews.com/article/10093/%E9%84%AD%E8%8B%A5%E9%A9%8A-%E4%B8%80%E5%9C%B0%E5%85%A9%E6%AA%A2-%E9%99%B3%E5%B8%86-10093/%E5%83%AD%E5%BB%BA%E9%A9%8A%E5%88%B0%E5%BA%95%E8%BF%94%E5%B7%A5%E4%BD%BF%E5%94%94%E4%BD%BF%E5%81%9A%E5%98%A2%E3%97%8E%EF%BC%9F"
original_url: "https://www.hkcnews.com/article/10093/%E9%84%AD%E8%8B%A5%E9%A9%8A-%E4%B8%80%E5%9C%B0%E5%85%A9%E6%AA%A2-%E9%99%B3%E5%B8%86-10093/%E5%83%AD%E5%BB%BA%E9%A9%8A%E5%88%B0%E5%BA%95%E8%BF%94%E5%B7%A5%E4%BD%BF%E5%94%94%E4%BD%BF%E5%81%9A%E5%98%A2%E3%97%8E%EF%BC%9F"
---

# 僭建驊到底返工使唔使做嘢㗎？

今早黃碧雲問她到底一地兩檢有沒有違反基本法， [鄭若驊夠膽死唔回應](https://web.archive.org/web/20210703032647/http://news.rthk.hk/rthk/ch/component/k2/1380496-20180212.htm?spTabChangeable=0) ，嘩，請你番嚟做「唔回應」呀！不如份工我做啦？！

中國人有一位醜陋人物，叫「差不多先生」，你更厲害，叫「不回應」女人。

更加離譜是陳帆竟自稱，我是不懂法律的人，可否代阿僭作答這一地兩檢問題。嘩，陳帆你act佢個位呀？而家阿僭十足前兩年吳克儉躲在奶媽後面，陳帆現在做了阿僭契爺、奶公。真是衰多口，明知自己唔識法律，又代答法律問題，答完奶嘢係唔係唔駛負責任先？

<figure>
<img src="https://web.archive.org/web/20210703032647im_/https://www.hkcnews.com/news_新聞/hk-discuss/2018/02/陳帆-一地兩檢-鄭若驊-20180212172203_1918_large.jpg" alt="">
</figure>

前晚在大埔巴士車禍救人，你可唔可以衝入去同消防話，我唔識救人，不過可唔可以俾我試吓救？包俾消防抦到你豬頭！

前晚消防、救護，醫院表現出專業，冷靜，低調、高效率，要勁讚。但他們的上司，卻一個是不回應，不救人；一個是不懂救人亂救人，你們兩個超高薪人，站在消防救護面前，到底知不知羞？還以為阿僭上任有什麼高招來解一地兩檢？哈哈，原來，仲衰過阿猿。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210703032647/https://www.hkcnews.com/aboutus/#subscribe)

---

![博客 | 一悠](https://web.archive.org/web/20210703032647im_/https://www.hkcnews.com/uploads/avatars/2c58e158-9035-4161-92ef-b4b56f5e3747.png?873536568)

**博客 | 一悠**

【一悠・到此一遊】喜歡談古論今，也常談股論金。心理、鋼琴、股票、教育，交义感染，交流一下。學歷：香港中文大學文學士，研究院教育文憑，澳洲新南威爾斯大學碩士（堅有證書㗎，卻無野雞大學博士，也不必請律師去找證書）
