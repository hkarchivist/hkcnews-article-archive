---
title: "律師：預計黃之鋒今年12月17日出獄"
date: "2017-08-18"
author: "眾新聞記者"
category: "眾聞"
tags:
  - "黃之鋒"
  - "Joshua Wong"
  - "監獄"
  - "雙學三子"
url: "https://web.archive.org/web/20210712010913/https://www.hkcnews.com/article/6269/%E9%BB%83%E4%B9%8B%E9%8B%92-%E7%9B%A3%E7%8D%84-%E9%9B%99%E5%AD%B8%E4%B8%89%E5%AD%90-6269/%E5%BE%8B%E5%B8%AB%EF%BC%9A%E9%A0%90%E8%A8%88%E9%BB%83%E4%B9%8B%E9%8B%92%E4%BB%8A%E5%B9%B412%E6%9C%8817%E6%97%A5%E5%87%BA%E7%8D%84"
original_url: "https://www.hkcnews.com/article/6269/%E9%BB%83%E4%B9%8B%E9%8B%92-%E7%9B%A3%E7%8D%84-%E9%9B%99%E5%AD%B8%E4%B8%89%E5%AD%90-6269/%E5%BE%8B%E5%B8%AB%EF%BC%9A%E9%A0%90%E8%A8%88%E9%BB%83%E4%B9%8B%E9%8B%92%E4%BB%8A%E5%B9%B412%E6%9C%8817%E6%97%A5%E5%87%BA%E7%8D%84"
---

# 律師：預計黃之鋒今年12月17日出獄

<figure>
<img src="https://web.archive.org/web/20210712010913im_/https://www.hkcnews.com/news_新聞/hk-discuss/2017/08/黃之鋒-法庭-20170817155633_1218_large.jpg" alt="">
<figcaption>黃之鋒昨被判監前，呼籲支持者不要放棄。美聯社圖片</figcaption>
</figure>

  
 **律師伍展邦今午在 [facebook貼文](https://web.archive.org/web/20210712010913/https://www.facebook.com/nggenebond) ，表示剛探望在壁屋監獄的黃之鋒，預計黃之鋒今年12月17日出獄，會就刑期向終審法院上訴，黃之鋒亦有5項呼籲，包括周日上街。以下是伍展邦的全文：**

探完黃之鋒，佢一切安好大家不用擔心（除咗非常睇唔慣佢個軍裝頭），佢的預計出獄日期為2017年12月17日，亦會就刑期向終審法院上訴。

黃之鋒亦透過我作出以下呼籲，

1. 希望無論你係泛民、自決定本土都一定要出席今個禮拜日嘅和理非遊行（特別既與本土唔好因為和理非而唔去），佢希望禮拜一喺入邊睇新聞嘅時候可以見到遊行人數創雨傘革命後嘅新高。

2. 多謝爆料嘅律政署律師，袁國強可恥。

3. 希望經過今次法庭嘅判決，香港大眾可以重新理解法官同法治。

4. 香港眾志的黨友頂住

5. 學民思潮的朋友不用擔心

佢會訂閱主要報紙同可以收看CCTVB的新聞，佢好希望每一日係新聞都見到大家繼續為香港嘅民主發展而努力，大家加油。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210712010913/https://www.hkcnews.com/aboutus/#subscribe)
