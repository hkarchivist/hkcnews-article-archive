---
title: "香港中環隨時乜輪都冇，得塊爛地獻世？"
date: "2017-09-04"
last_updated: "2017-09-04 16:18:20"
author: "撐久硬淨"
category: "眾說"
tags:
  - "中環"
  - "central"
  - "發展局"
  - "中環摩天輪"
url: "https://web.archive.org/web/20220123114302/https://hkcnews.com/article/6663/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-6665/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
original_url: "https://hkcnews.com/article/6663/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-6665/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
---

# 香港中環隨時乜輪都冇，得塊爛地獻世？

撐久硬廿歲出嚟打工第一份工作就係參加政府公標案，但凡政府公標案的第二次招標開始永遠有兩個潛規則：

一）質素比上次更好，絕對不能比上次更差，起碼一樣   
 二）比上次便宜

咁個主事的官大人就立於不敗之地，任何時候上電視都可以眼都唔眨話佢絕對無錯，有錯就是前任廠商爛尾或候任廠商無能力履約。講白話：唔係上手失德就係下手失信，他自己絕對沒有失職。

香港摩天輪事件，好明顯個官就立於如此不敗之地。所以話，幾時做官都著數晒。

<figure>
<img src="https://web.archive.org/web/20220123114302im_/https://hkcnews.com/news_新聞/hk-discuss/2017/09/發展局-central-中環摩天輪-20170904155804_22b3_large.png" alt="">
<figcaption>中環摩天輪。照片來源：google map</figcaption>
</figure>

咁你睇真D，你到底知唔知摩天輪是什麼一回事呢？它直徑五十公尺以上，連基地台，離地約六十公尺，以一層樓三公尺算，最高點最少二十樓咁高。個摩天輪以平均分布42個車廂，每個車廂可裝8人，如果坐滿總數336條人命。一個大吉利是仆街，摩天輪甩碌跌落地，最高傷亡人數跟空難差唔多。

建造一個摩天輪，除材料結構建造還加上風力及各種環境及技術風險評估，最少要一年完成。建造要花一兩億真金白銀，拆卸也必要花一千幾百萬仲要搵其他地方接收。前面個廠商睇死你唔夠時間做個新的，一定要同佢買，後面個廠商睇死你前面嗰個唔想花錢拆走，只可以焗住擺低俾佢執現成便宜，結果一個寧死不吃虧一個拚命佔便宜，歐陽兄弟遇著官字兩個口吃人不吐骨的李大咀，三個惡人搞爛尾，香港中環隨時搞到乜輪都冇，得塊爛地獻世。

希望我估錯。祝福。

<figure>
<img src="https://web.archive.org/web/20220123114302im_/https://hkcnews.com/news_新聞/hk-discuss/2017/09/發展局-中環-中環摩天輪-20170904155222_267f_large.png" alt="">
</figure>

---

![博客 | 撐久硬淨](https://web.archive.org/web/20220123114302im_/https://hkcnews.com/uploads/avatars/67fbe415-7e6f-4e9a-b1be-1109d13ec660.png?1551442189)

**博客 | 撐久硬淨**

【撐久硬淨・撐硬】末代打工仔，堅守撐、久、硬、淨四大原則。遊走港台媒體界、廣告界、各產業界，見盡吹牛拍馬陰險古惑，仲未死得。你吹得我脹咩？
