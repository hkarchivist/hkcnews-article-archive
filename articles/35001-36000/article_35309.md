---
title: "【美國大選】移美港人點諗？　三個有投票權的港人三種立場"
date: "2020-11-04"
last_updated: "2020-11-04 11:45:50"
author: "記者鄭靖而"
category: "眾聞"
tags:
  - "美國總統大選"
  - "美國大選"
  - "美國總統選舉"
url: "https://web.archive.org/web/20201104053558/https://www.hkcnews.com/article/35309/%C3%A7%C2%BE%C2%8E%C3%A5%C2%9C%C2%8B%C3%A7%C2%B8%C2%BD%C3%A7%C2%B5%C2%B1%C3%A5%C2%A4%C2%A7%C3%A9%C2%81%C2%B8-35312/%C3%A3%C2%80%C2%90%C3%A7%C2%BE%C2%8E%C3%A5%C2%9C%C2%8B%C3%A5%C2%A4%C2%A7%C3%A9%C2%81%C2%B8%C3%A3%C2%80%C2%91%C3%A7%C2%A7%C2%BB%C3%A7%C2%BE%C2%8E%C3%A6%C2%B8%C2%AF%C3%A4%C2%BA%C2%BA%C3%A9%C2%BB%C2%9E%C3%A8%C2%AB%C2%97%C3%AF%C2%BC%C2%9F-%C3%A4%C2%B8%C2%89%C3%A5%C2%80%C2%8B%C3%A6%C2%9C%C2%89%C3%A6%C2%8A%C2%95%C3%A7%C2%A5%C2%A8%C3%A6%C2%AC%C2%8A%C3%A7%C2%9A%C2%84%C3%A6%C2%B8%C2%AF%C3%A4%C2%BA%C2%BA%C3%A4%C2%B8%C2%89%C3%A7%C2%A8%C2%AE%C3%A7%C2%AB%C2%8B%C3%A5%C2%A0%C2%B4/"
original_url: "https://www.hkcnews.com/article/35309/%C3%A7%C2%BE%C2%8E%C3%A5%C2%9C%C2%8B%C3%A7%C2%B8%C2%BD%C3%A7%C2%B5%C2%B1%C3%A5%C2%A4%C2%A7%C3%A9%C2%81%C2%B8-35312/%C3%A3%C2%80%C2%90%C3%A7%C2%BE%C2%8E%C3%A5%C2%9C%C2%8B%C3%A5%C2%A4%C2%A7%C3%A9%C2%81%C2%B8%C3%A3%C2%80%C2%91%C3%A7%C2%A7%C2%BB%C3%A7%C2%BE%C2%8E%C3%A6%C2%B8%C2%AF%C3%A4%C2%BA%C2%BA%C3%A9%C2%BB%C2%9E%C3%A8%C2%AB%C2%97%C3%AF%C2%BC%C2%9F-%C3%A4%C2%B8%C2%89%C3%A5%C2%80%C2%8B%C3%A6%C2%9C%C2%89%C3%A6%C2%8A%C2%95%C3%A7%C2%A5%C2%A8%C3%A6%C2%AC%C2%8A%C3%A7%C2%9A%C2%84%C3%A6%C2%B8%C2%AF%C3%A4%C2%BA%C2%BA%C3%A4%C2%B8%C2%89%C3%A7%C2%A8%C2%AE%C3%A7%C2%AB%C2%8B%C3%A5%C2%A0%C2%B4/"
---

# 【美國大選】移美港人點諗？　三個有投票權的港人三種立場

今年的美國大選全球觸目，香港人只能隔岸觀火乾著急。移民美國的港人有份投票，他們又會如何抉擇呢？眾新聞訪問三名居於洛杉磯的移美港人，三人都支持香港民主運動，不過在大選中的投票取向卻有三種不同的立場。

<figure>
<img src="https://web.archive.org/web/20201104053558im_/https://www.hkcnews.com/news_新聞/hk-discuss/2020/11/美國總統大選-拜登-donald%20trump-20201104112745_1252_large.jpg" alt="">
<figcaption>美國大選部分州份投票已結束，各地陸續點票，並公布票站調查。美聯社</figcaption>
</figure>

### Steve：共和黨支持者　今次投拜登

近50歲的Steve移民美國40年。他過去是共和黨支持者，去年沒有投給特朗普或希拉莉，而是選了其他候選人。今次選舉，他會投拜登。

Steve不滿特朗普過去3年半的表現，認為不論是本地經濟民生、疫情，還是香港議題，他都沒有甚麼成績。

「好多人覺得特朗普對香港好好，覺得敵人嘅敵人就係我嘅朋友，中國唔鍾意Trump我哋就應該撐Trump，呢個係唔太清楚嘅睇法。」他指，美國政府通過很多對香港的草案，很多都是因為國會通過有關草案，而非由特朗普決定，「因為國會已經pass咗條bill，就算Trump唔簽份嘢都係會pass。」

Steve是海外港人民主組織的成員，4年來有份與其他海外港人組織向國會議員游說，希望通過民主法案，當中包括兩黨的議員，「好想話畀香港人知，冇一個人係可以救到香港， 係要兩黨一齊撐香港先幫到。」

他指，特朗普大選前這幾個月一直狙擊中國，是因為他處理疫情不善，而要避開經濟、醫療、教育等議題。而且過去3年半特朗普曾發表言論，如指「習近平是好朋友」、去年8月曾說香港是中國一部分等，而且去年G20峰會前夕亦沒有替香港發聲。「佢好多動作都係為咗自己，而唔係對付中國或者撐香港。」

對比起拜登，Steve認為特朗普沒有提出具體政策，不論是應對疫情、經濟、醫療、對中國的政策。

> 拜登起碼佢有政策，話明會對中國、對疫情點樣。Trump係冇，因為佢唔係關心香港，只係關心佢自己。如果佢贏咗，好大機會咩都唔會做，但Biden起碼會做啲嘢。


有人擔心拜登立場較親中，Steve覺得可能性很微，因為過去幾年，美國及很多國家對中國的看法已改變，「唔會仲同中國客氣、談判。無論邊個贏，方向都唔會變。」   
   
 他最後呼籲，有資格投票的美國公民，無論支持哪個候選人都應該要投票，「這是香港這些年來一直爭取的。」

<figure>
<img src="https://web.archive.org/web/20201104053558im_/https://www.hkcnews.com/news_新聞/hk-discuss/2020/11/美國總統大選-投票站-20201104113749_1d52_large.jpg" alt="">
<figcaption>美國這次大選選情激烈，尤其搖擺州份。圖為內華達州一個票站外的投票人龍。美聯社</figcaption>
</figure>

### Tom：民主黨支持者　今次投特朗普

今年45歲的Tom，移民美國17年。他以往大多投民主黨，上屆選舉投希拉莉，但今次決定投給特朗普。

「4年前冇投佢係因為唔信佢，商人容易畀人收買。4年後，佢係有啲嘢唔太符合政治正確、 道德，但4年前佢講出嚟我唔信嘅事，佢都做咗，贏得我信任。」他舉例指，特朗普4年前競選時曾承諾會對中國強硬，最終真的發動貿易戰。

Tom說，他在決定投給誰時，考慮因素首位是香港議題。「經濟、LGBT、醫療呢啲都重要嘅 ，但於我而言香港議題係較高一線，因為其他嘢我可以等，但香港議題好迫切。」

「如果有人覺得有人係真心幫香港人，咁佢對世界太天真。」他說，美國政客之所以會幫香港人，是因為政治上有價值。與此同時，中國會不斷將香港的價值降低，所以如果要令外國幫香港，就要趁香港仍有利用價值的時候，利用外國幫忙，因此有時間性，「過咗個時間， 香港就等於新疆、西藏，可有可無，唔會有人幫。」

他認為如果拜登當選，可能最終都會被迫強硬應對中國，因為習近平仍會繼續其野心，最後美國都要被動給予反應，不過相對上反應就會較遲，變相給予中國喘息機會，「等佢慢慢嚟嘅時候， 香港就會失去利用價值。」

他批評拜登是「Talking Machine」，多年來只空說很多，卻未有落實。他擔心是老手政客，亦與習近平多年交情，很可能會跟中國開會談判，「最後大家有啲讓步，咁先最得人驚，因為當佢同習近平傾嘅時候，只係為咗美國嘅利益，談判桌上，香港只係兩個大國談判犧牲嘅小籌碼。

如果特朗普連任，他認為因為特朗普上任後遇到最大麻煩就是武漢肺炎疫情，所以會「有仇報仇」，故特朗普會繼續現時的強硬路線，繼續其對中國凌厲的制裁。

> 喺堆唔係好好嘅生果入面揀個冇咁差嘅，我寧靜揀個真小人好過偽君子。


<figure>
<img src="https://web.archive.org/web/20201104053558im_/https://www.hkcnews.com/news_新聞/hk-discuss/2020/11/美國大選-首投族-加州-20201104111753_2a3f_large.jpg" alt="">
<figcaption>今年很多首投族投票，對選情有一定影響力。圖為加州一位首投族在投票。美聯社</figcaption>
</figure>

### Soo：兩邊都揀唔落

> **呢個係我人生中最難投嘅票。**


40歲的Soo移民美國26年。她以往是民主黨支持者，但今次想了很久，最後還是「兩邊都揀唔落」，決定將在選票上自行填寫現任美國國務卿蓬佩奧，「係冇用􏰀，但覺得佢真係為港人做嘢，唔係好似Trump咁得個講字。」   
   
 她不滿特朗普上任以來的表現，覺得特朗普經常「講大話」之餘，有些政策與林鄭或中國的手段類似，舉例指特朗普曾提倡推行愛國教育，「『你唔愛國就走』，咁同藍絲思想一樣，你唔鍾意香港咪走囉。我覺得佢唔能夠代表香港人應有嘅民主意念。」

她又指，雖然特朗普近來對中共言論較強硬，但幾年前曾大讚習近平，又稱習是他好朋友，「信佢唔過。好唔明香港人點解覺得非投佢不可。」

「美國唔係話，共和黨人做總統，就全部都由佢話事，一定要兩黨合作。港人應該兩邊都要支持，唔洗咁激進話唔支持共和黨就唔係真正港人，反共反到自己都變咗一言堂。」

在她心中，蓬佩奧才是明白中國野心對美國民主傷害這回事，認為特朗普根本不明白，只是因為反中「有noise」而有此言論。

Soo指，她同時作為美國人，亦一定不會投特朗普，「佢行為係破壞美國民主，講嘢唔算數、冇Fact check、求其亂噏，好似香港啲建制派議員咁。」她亦不滿特朗普在抗疫方面，忽視專家意見，表現不理想。

那麼為何不投拜登？Soo認為，民主黨對華的「交往政策」(engagement policy)，也不是一個好方法，「投畀佢，佢應該又係繼續畀個機會中國，會話中國都幾好、冇事，而家應要集中抗疫，唔好理中國住，放生佢地，佢哋可能都係以和為貴，應該唔會著重中共破壞香港民主。」


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20201104053558/https://www.hkcnews.com/aboutus/#subscribe)
