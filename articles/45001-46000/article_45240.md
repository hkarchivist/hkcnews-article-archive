---
title: "【迷你倉死因研訊】裝修工程老闆不知多處違例　 「乜都唔問」只照「迷你倉專家」意見設計"
date: "2021-09-09"
last_updated: "2021-09-23 19:18:44"
author: "記者黃健朗"
category: "眾聞"
tags:
  - "迷你倉"
url: "https://web.archive.org/web/20220108231320/https://www.hkcnews.com/article/45240/%E8%BF%B7%E4%BD%A0%E5%80%89-45740/%E3%80%90%E8%BF%B7%E4%BD%A0%E5%80%89%E6%AD%BB%E5%9B%A0%E7%A0%94%E8%A8%8A%E3%80%91%E8%A3%9D%E4%BF%AE%E5%B7%A5%E7%A8%8B%E8%80%81%E9%97%86%E4%B8%8D%E7%9F%A5%E5%A4%9A%E8%99%95%E9%81%95%E4%BE%8B-%E3%80%8C%E4%B9%9C%E9%83%BD%E5%94%94%E5%95%8F%E3%80%8D%E5%8F%AA%E7%85%A7%E3%80%8C%E8%BF%B7%E4%BD%A0%E5%80%89%E5%B0%88%E5%AE%B6%E3%80%8D%E6%84%8F%E8%A6%8B%E8%A8%AD%E8%A8%88"
original_url: "https://www.hkcnews.com/article/45240/%E8%BF%B7%E4%BD%A0%E5%80%89-45740/%E3%80%90%E8%BF%B7%E4%BD%A0%E5%80%89%E6%AD%BB%E5%9B%A0%E7%A0%94%E8%A8%8A%E3%80%91%E8%A3%9D%E4%BF%AE%E5%B7%A5%E7%A8%8B%E8%80%81%E9%97%86%E4%B8%8D%E7%9F%A5%E5%A4%9A%E8%99%95%E9%81%95%E4%BE%8B-%E3%80%8C%E4%B9%9C%E9%83%BD%E5%94%94%E5%95%8F%E3%80%8D%E5%8F%AA%E7%85%A7%E3%80%8C%E8%BF%B7%E4%BD%A0%E5%80%89%E5%B0%88%E5%AE%B6%E3%80%8D%E6%84%8F%E8%A6%8B%E8%A8%AD%E8%A8%88"
---

# 【迷你倉死因研訊】裝修工程老闆不知多處違例　 「乜都唔問」只照「迷你倉專家」意見設計

【研訊第7天】

2016年九龍灣淘大工業村第一座時昌迷你倉大火導致兩名消防員殉職，法庭今傳召了負責涉案迷你倉裝修的工程公司老闆，老闆自言只曾就「天花板間隔」學師，沒有水電或繪畫圖則等資歷和經驗。在各方盤問下，他多番表示，當時僅按照一位「迷你倉專家」的意見設計倉庫，他並不知道倉內多項設計違反消防條例。死因裁判官黃偉權不禁質疑：「咁你都幾特別，乜都唔問，你唔知要負責任嘅咩？」

### [【迷你倉死因研訊】結集](https://web.archive.org/web/20220108231320/https://www.hkcnews.com/event/122)

<figure>
<img src="https://web.archive.org/web/20220108231320im_/https://www.hkcnews.com/news_新聞/hk-discuss/2021/09/死因庭-20210909185316_98f1_large.jpg" alt="">
<figcaption>泰發工程有限公司老闆王岱</figcaption>
</figure>

負責涉案迷你倉設計工程的公司為泰發工程有限公司，老闆王岱供稱，他於2006年成立泰發，但此前已開始承接工程，包括裝修涉案的淘大迷你昌，其後亦有繼續為時昌裝修約數十個迷你倉。直至2016年大火事件之後，泰發沒再承接時昌的工程，但現時仍運作。他自言只曾就「天花板間隔」學師，並沒有木工、水電或繪畫圖則的資歷和經驗。

### 「迷你倉專家」沒出示證書僅謂幫全世界迷你倉提供物料

王透露，最初是時昌老闆時景恆找他合作，時昌另外亦委托一位「提供澳洲物料」的迷你倉專家，負責淘大迷你倉一至二樓的室內設計；至於發生大火的樓層，則是王「跟足」一及二樓的設計方案自行設計。

王憶述，三樓迷你倉垂直走廊的闊度約為1.6至1.7米，橫貫的走廊則為1.2至1.3米。他稱從以往承接的工程工作得知，走廊闊度不得少於1.05米。死因研訊主任程慧明追問：「有冇諗過再闊啲？」王稱「都係跟專家指引」，又指「全世界迷你倉都係咁做」。王又指，他記得消防處曾經派員巡查，當時消防人員僅要求時昌清除後樓梯的雜物。

<figure>
<img src="https://web.archive.org/web/20220108231320im_/https://www.hkcnews.com/news_新聞/hk-discuss/2021/09/消防員-死因庭-迷你倉-20210903200931_2151_large.jpg" alt="">
</figure>

王接受代表死者許志傑的大律師譚俊傑盤問時透露，迷你倉專家是一名華籍男人，但他不記得其姓氏。譚大狀問王，「專家」有否出示任何證書，王表示沒有，僅謂專家自言為全世界的迷你倉提供物料。譚追問：「你就咁就覺得佢係專家？」王即回答：「係！」

### 曾錄口供稱負責安裝倉內冷氣今改口否認

庭上透露，王在2016年迷你倉大火後曾就事件錄口供，當時他表示其公司負責安裝倉內的冷氣。惟王今稱當時「搞錯咗」，堅稱泰發從未為三樓迷你倉安裝冷氣，只承認下屬有可能曾為冷氣接駁電線，而他並不知情。

譚大狀又問，2004至2016年間迷你倉的間隔設計有否改動，王表示有關工作由下屬跟進，他並不知情。譚指出，2014年迷你倉曾將大門更換為不銹鋼製，王同意並表示當時是屋宇處認為大門不合規格，要求更換。

> 譚大狀：倉門向外開嘅設計，係邊個決定？

> 王：專家

> 譚大狀：走廊盡頭係「掘頭巷」嘅設計，係邊個決定？

> 譚大狀：倉內分上下格，邊個決定？

> 王：唔記得

> 譚大狀：你有冇諗過設計合唔合乎消防條例？

> 王：冇

> 死因裁判官：你都幾特別，乜都唔問，你唔知要負責任㗎咩？

> 王：我冇問過。

### 被質疑間隔太密　泰發老闆：個客要求我梗係做

死因裁判官黃偉權追問，裝修時專家有否在場監督，王表示有。黃官又問，倉庫頂部鐵絲網的設計，是由專家抑或王決定，王表示「專家應該冇咁講過」，有機會是下屬的決定，其後再重申當時只是按專家指示設計。黃官聞言不禁謂：「咁你都幾特別，乜都唔問，你唔知要負責任㗎咩？」王僅謂：「我冇問過。」

王在代表消防處的大律師伍健民盤問下同意，最早期的裝修程序，是先完成迷你倉的走廊及框架，其後時昌隨即開始銷售工作，王便按時昌銷售部的要求，在框架內間出小房間，「一路間一路銷售」。

### 倉門向外開如今才知違例　指消防沒object

伍大狀質疑：「你完全冇考慮間咁多間會唔會太密集？」王在多番追問下謂：「個客要求我梗係做。」伍續指，王只按專家和客戶要求做事，完全沒考慮設計是否適合，王聞言高聲謂：「喂，人哋專家叫我咁做呀，大佬！」

伍大狀又詢問他有否向專家表示，倉門向外開的設計不合適，王表示「其他倉都係咁做」，又稱如今方知有關設計違犯消防條例。伍指出，三樓的倉門打開後，走廊可讓人通過的「虛位」只剩下30厘米，「如果有火警，個個都打開門走，咪好似木人巷咁？」王回應謂：「喺呢件事入面，我作為裝修老闆想講，其實消防都睇過，佢都冇objection（應是object）我，係咪？」

聆訊明續。

案件編號：CCDI-333、334/2016
