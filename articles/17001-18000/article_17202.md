---
title: "寒風湧現"
date: "2018-12-14"
last_updated: "2019-01-07 04:56:56"
author: "讀者來論"
category: "眾說"
tags:
  - "香江"
  - "HK"
  - "香港"
  - "Hong Kong"
url: "https://web.archive.org/web/20210712023151/https://www.hkcnews.com/article/17202/%E9%A6%99%E6%B8%AF-17202/%E5%AF%92%E9%A2%A8%E6%B9%A7%E7%8F%BE"
original_url: "https://www.hkcnews.com/article/17202/%E9%A6%99%E6%B8%AF-17202/%E5%AF%92%E9%A2%A8%E6%B9%A7%E7%8F%BE"
---

# 寒風湧現

劉康，葵涌循道中學學生，曾經試過喺同林鄭月娥合照嗰陣，高舉香港獨立標語。

一到咗寒冬，就會有寒風激湧。今年嘅寒風，同上年一樣咁凍。

上年十二月十二號嘅時候，一啲都唔好受。 有一股寒風不斷拍打我個頭，又刺傷我雙手。就算我啲衫有幾厚， 都好似唔夠 。仲有，寒風唔會咁快就走。

呢日嘅寒風好大，將香港嘅每一個角落都霸佔哂。 呢股風嚟得眞係快，呢股風究竟係由邊個所帶？係邊個咁變態， 帶住呢股風向香港人身體不斷咁鎅？係所謂嘅建制派。 所謂嘅建制派提出修改議事規則嘅議案係將香港毀壞。點毀壞？ 呢個不義政府嘅任何不義議案以後都可以通過得好快。

我嗰晚喺反修改議事規則嘅集會度。喺嗰度， 雖然有股寒風將溫度變得唔好， 但係喺香港唔通仲有地方係冇寒風侵暴？

我有一段時間係喺集會留低咗。我之後從集會行開咗。 我慢慢離個集會越嚟越疏。我行開嘅原因唔需要太多， 我係想兜個圈再返去個集會如初。而行行下就有黑警截停我， 又有黑警用粗言穢語惡劣咁對待我。黑警帶去連儂牆將我， 又亂立涉嫌無牌管有仿製槍械罪於我。 如果我帶咗把點睇都係玩具嘅玩具槍係有錯，係可以因而加罪於我， 都唔係因爲我嘅政治立場而打壓我，咁唔通原因可以再多？ 黑警令到香港有更加多股寒風形成咗， 係想令到同政府意見唔同嘅人唔再多。

到咗今年嘅四月、六月、八月同九月， 就算太陽望落去係幾咁充滿喜悅，寒風依然都未肯從我身邊離脫。 政府喺四月改以亂告我所謂管有仿製火器罪嚟將我嘅自然權利掠奪， 又將我嘅玩具、時間、快樂，通通掠奪。 呢一股匪盜嘅寒風係非常之低劣，係想將人嘅所有嘢全部滅絕。   
 到咗宜家嘅冬天，寒風好兇殘咁再湧現。 寒風喺度折磨緊每一位身處政治獄嘅抗爭者塊面， 喺度侵擾香港人應該有參選權嘅家田。 寒風幾時先可以唔再將人糾纏？我祇係見，有股寒風喺我後面， 又有另一股寒風我前面。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210712023151/https://www.hkcnews.com/aboutus/#subscribe)

---

![博客 | 讀者來論](https://web.archive.org/web/20210712023151im_/https://www.hkcnews.com/uploads/avatars/8bd6baf7-e90b-4ec4-be4c-cae03b96fcef.png?1272509898)

**博客 | 讀者來論**

【讀者來論・眾聲】這個專欄開放讀者來論，不設稿酬，稿件請電郵至[email protected]，主旨請註明：投稿【眾聲】。稿件是否採納由《眾新聞》編輯部決定。來稿請說明刊登時採用的名字。
