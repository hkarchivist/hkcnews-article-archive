---
title: "親中派會嬲嬲豬？係咪太睇得起人"
date: "2019-01-15"
author: "假才子"
category: "眾說"
tags:
  - "特首"
  - "林鄭月娥"
  - "林鄭"
  - "Carrie Lam"
  - "建制派"
  - "親中派"
  - "Pro-establishment"
  - "長者綜援"
url: "https://web.archive.org/web/20210704074644/https://www.hkcnews.com/article/17859/%E6%9E%97%E9%84%AD%E6%9C%88%E5%A8%A5-%E5%BB%BA%E5%88%B6%E6%B4%BE-%E9%95%B7%E8%80%85%E7%B6%9C%E6%8F%B4-17859/proestablishment"
original_url: "https://www.hkcnews.com/article/17859/%E6%9E%97%E9%84%AD%E6%9C%88%E5%A8%A5-%E5%BB%BA%E5%88%B6%E6%B4%BE-%E9%95%B7%E8%80%85%E7%B6%9C%E6%8F%B4-17859/proestablishment"
---

# 親中派會嬲嬲豬？係咪太睇得起人

[請支持《眾新聞》，成為訂戶](https://web.archive.org/web/20210704074644/https://www.hkcnews.com/aboutus/#subscribe)

長者綜援提高領取年齡，事情近日引起關注後，各方議員加入圍抽政府，但特首林鄭一句「係你哋批准架」就將親中派議員全部KO。有人說親中派議員會嬲嬲豬， 筆者就覺得，你係咪太睇得起親中派，定係 too simple sometimes naive。佢地係冇靈魂冇思想冇感情的軀殼，用三個字就係行屍走肉，行動全聽趕屍師父下令。所以就算佢地真係對林鄭有一丁點怨言，西環一出四個字急急如律令，佢地就全體歸位做返舉手機器。大家無需有半點懷疑或憂慮，一切終將如常運作，everything under control。

<figure>
<img src="https://web.archive.org/web/20210704074644im_/https://www.hkcnews.com/news_新聞/hk-discuss/2019/01/長者綜援-答問大會-Carrie%20Lam-20190110191005_242c_large.jpg" alt="">
<figcaption>「係你哋批准架」，林鄭一句KO晒D建制派議員。何君健攝</figcaption>
</figure>

講返林鄭「係你哋批准架」依個邏輯都好有趣。就好似DQ本土派咁，邊年邊月邊日FB講過句咩都會被DQ主任找返出嚟批鬥。我就諗啦，咁例如政府的工程超支要追加撥款，議員是否可以用「 我哋批准過一次架」或者「條數係你哋計過架」reject呢？林鄭政府有新政策推出，而且係要推翻原有政策時，是否可以用「根據集體負責制，你以前做梁／曾政府時批准架」或者「你以前做社署署長時冇反對過架」反駁？更加唔洗講依家幾多土地問題（e.g. 新界土地／村屋僭建）同社會政策問題係同佢依位前發展局局長／政務司司長有關，仲有佢講過幾多次要退休返英國陪屋企人都走數。當然仲有，當年做官宣誓過效忠英女王，或者曾為港英服務，或者家人行使過居英權做王民（英女王子民），又點計呢？


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210704074644/https://www.hkcnews.com/aboutus/#subscribe)

---

![博客 | 假才子](https://web.archive.org/web/20210704074644im_/https://www.hkcnews.com/uploads/avatars/058f1c51-5648-439a-bd56-51fde2c9899c.png?1475201573)

**博客 | 假才子**

【假才子・假分析】筆者是比較政治碩士學歷，現為傳媒工作者。取名「假才子」是因為現在流行才子才女，但又沒人敢承認自己是假大空才子才女，故先行澄清。文章寫得不好還請見諒，畢竟我不是真才子。
