---
title: "林日曦電騙八千癲喪仔？！"
date: "2019-01-02"
author: "一悠"
category: "眾說"
tags:
  - "100毛"
  - "林日曦"
  - "林日曦細聲講"
url: "https://web.archive.org/web/20210712023446/https://www.hkcnews.com/article/17561/%E6%9E%97%E6%97%A5%E6%9B%A6-%E6%9E%97%E6%97%A5%E6%9B%A6%E7%B4%B0%E8%81%B2%E8%AC%9B-100%E6%AF%9B-17561/%E6%9E%97%E6%97%A5%E6%9B%A6%E9%9B%BB%E9%A8%99%E5%85%AB%E5%8D%83%E7%99%B2%E5%96%AA%E4%BB%94%EF%BC%9F%EF%BC%81"
original_url: "https://www.hkcnews.com/article/17561/%E6%9E%97%E6%97%A5%E6%9B%A6-%E6%9E%97%E6%97%A5%E6%9B%A6%E7%B4%B0%E8%81%B2%E8%AC%9B-100%E6%AF%9B-17561/%E6%9E%97%E6%97%A5%E6%9B%A6%E9%9B%BB%E9%A8%99%E5%85%AB%E5%8D%83%E7%99%B2%E5%96%AA%E4%BB%94%EF%BC%9F%EF%BC%81"
---

# 林日曦電騙八千癲喪仔？！

<figure>
<img src="https://web.archive.org/web/20210712023446im_/https://www.hkcnews.com/news_新聞/hk-discuss/2019/01/林日曦-林日曦細聲講-20190102174230_2786_large.jpg" alt="">
<figcaption>照片來源：林日曦Facebook</figcaption>
</figure>

這個林日曦，搞了一個「人類史上最優先訂飛」， 佢個show，在一年後舉行，但演出內容、形式、地點、時間乜都冇，竟然叫人先俾480元訂飛⋯⋯！！？玩電騙？   
 結果，他自己說的——「總共有8605條癲喪仔⋯⋯ 預早一年，最最最優先咁訂購咗2019年尾嘅 《林日𣌀細聲講⋯⋯》（名都未有）」。

短短一日， 就集資四百萬元 ，只是在facebook上面 打嘴炮——厲害過上市公司做lPO，犀利過電騙佬祈福黨⋯⋯

<figure>
<img src="https://web.archive.org/web/20210712023446im_/https://www.hkcnews.com/news_新聞/hk-discuss/2019/01/林日曦細聲講-林日曦-20190102174501_6490_large.jpg" alt="">
<figcaption>照片來源：林日曦Facebook</figcaption>
</figure>

這個林日曦是誰 ，我問一些自以為保皇黨高層的朋友，他們根本聽都未聽過這個人 ，根本就同香港年輕人生活在兩個世界， 如何溝通？

林日曦絕不舔共，甚至是本土 、反共，這「八千癲喪仔」如此信任他，你估都估到佢地同林日曦的睇法 ，是多麼的接近！

還有很多訂飛訂唔切的人 、冇錢訂飛的學生仔、實際上的「癲喪曦粉」，可能仲十倍於八千，咦，八萬票，林仔的粉絲，已足夠票數選立法會議員喎⋯⋯

你上fb睇下人地林日曦及其同黨的文字 ——寸嘴、幽默、扺死、本土廣東話、粗口、出其不意⋯⋯文字精煉、簡潔、到位，和你們的港共左媒相比，你估有冇香港後生仔會睇大公報網的——「習近平主席重要講話」？雖然 ，據我所知，保皇黨的人， 根本冇人睇《大公》《文滙》的。

港共又學吓林日㬢，預先一年訂飛，睇下有冇人訂？

香港年輕人有自己的凝聚方式，以後社會氣氛一旦有機會要做嘢，會動力驚人。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210712023446/https://www.hkcnews.com/aboutus/#subscribe)

---

![博客 | 一悠](https://web.archive.org/web/20210712023446im_/https://www.hkcnews.com/uploads/avatars/2c58e158-9035-4161-92ef-b4b56f5e3747.png?873536568)

**博客 | 一悠**

【一悠・到此一遊】喜歡談古論今，也常談股論金。心理、鋼琴、股票、教育，交义感染，交流一下。學歷：香港中文大學文學士，研究院教育文憑，澳洲新南威爾斯大學碩士（堅有證書㗎，卻無野雞大學博士，也不必請律師去找證書）
