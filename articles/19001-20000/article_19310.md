---
title: "演藝界要不要上去搵李家超「剔除」？"
date: "2019-03-24"
author: "一悠"
category: "眾說"
tags:
  - "李家超"
  - "逃犯條例"
  - "香港演藝界"
url: "https://web.archive.org/web/20210628174803/https://www.hkcnews.com/article/19310/%E9%80%83%E7%8A%AF%E6%A2%9D%E4%BE%8B-%E9%A6%99%E6%B8%AF%E6%BC%94%E8%97%9D%E7%95%8C-%E6%9D%8E%E5%AE%B6%E8%B6%85-19310/%E6%BC%94%E8%97%9D%E7%95%8C%E8%A6%81%E4%B8%8D%E8%A6%81%E4%B8%8A%E5%8E%BB%E6%90%B5%E6%9D%8E%E5%AE%B6%E8%B6%85%E3%80%8C%E5%89%94%E9%99%A4%E3%80%8D%EF%BC%9F"
original_url: "https://www.hkcnews.com/article/19310/%E9%80%83%E7%8A%AF%E6%A2%9D%E4%BE%8B-%E9%A6%99%E6%B8%AF%E6%BC%94%E8%97%9D%E7%95%8C-%E6%9D%8E%E5%AE%B6%E8%B6%85-19310/%E6%BC%94%E8%97%9D%E7%95%8C%E8%A6%81%E4%B8%8D%E8%A6%81%E4%B8%8A%E5%8E%BB%E6%90%B5%E6%9D%8E%E5%AE%B6%E8%B6%85%E3%80%8C%E5%89%94%E9%99%A4%E3%80%8D%EF%BC%9F"
---

# 演藝界要不要上去搵李家超「剔除」？

講到逃犯修例，意猶未盡，教人氣憤，幼稚可笑，真係又一次香港的墮落。

生意佬商界竟然提出要「剔除」十多條例，哈哈，咁樣大陸公安，以後就照他們要剔除的十多條例，去深入調查就好了，一定捉到賊，這十多條正是他們最心虛——也是犯罪動機和嫌疑最重的，這豈不是自投羅網！這班有錢佬——舔錢佬，多數都算有讀過吓書，點解咁蠢嘅？

網友人人說，其實舔錢佬們又一擔心的、又想刪除又講不出口的，就是包二奶罪！

因為共產黨貪官捉上法庭，原來個個都有幾十個情婦，咁呢班舔錢佬返大陸做生意，你估有冇小三呀嗱？一旦冇錢畀，二奶自殺，會唔會告生意佬間接殺人罪呀嗱？

<figure>
<img src="https://web.archive.org/web/20210628174803im_/https://www.hkcnews.com/news_新聞/hk-discuss/2019/03/香港演藝界內地發展協進會-香港演藝界-20190324204819_68b4_large.jpg" alt="">
<figcaption>成立了一年的香港演藝界內地發展協進會。照片來源：協會Facebook</figcaption>
</figure>

至於娛樂佬演藝界，過兩日又要上去搵李家超，剔除——你估佢哋有冇全國聞名的——「陰陽合同」呀嗱？

資訊科技界過兩天可能又要去「剔除」，在香港如果用電腦不慎，最多就是不誠實使用電腦，大陸分分鐘是——「陰謀顛覆國家政權」——要槍B。

體育界也要上去剔除，在大陸Me too，可能很大罪，教育界當然也要上去，以免上堂講嘢講錯，那麼以後李家超應該好唔得閒，所有界別——地盤界、男界、女界⋯⋯紛紛要求「剔除」⋯⋯

咁樣呢條法例被凌遲處死，甩皮甩骨，到底還那門子「法例」？還是快快收皮好了。

各位讀者，英國佬時，我們從來未見過有咁嘅「剔除」鬧劇，你又覺得還有什麼可剔除？


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210628174803/https://www.hkcnews.com/aboutus/#subscribe)

---

![博客 | 一悠](https://web.archive.org/web/20210628174803im_/https://www.hkcnews.com/uploads/avatars/2c58e158-9035-4161-92ef-b4b56f5e3747.png?873536568)

**博客 | 一悠**

【一悠・到此一遊】喜歡談古論今，也常談股論金。心理、鋼琴、股票、教育，交义感染，交流一下。學歷：香港中文大學文學士，研究院教育文憑，澳洲新南威爾斯大學碩士（堅有證書㗎，卻無野雞大學博士，也不必請律師去找證書）
