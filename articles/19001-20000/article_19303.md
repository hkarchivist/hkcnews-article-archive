---
title: "一張圖KO東大嶼填海起人工島"
date: "2019-03-24"
last_updated: "2019-03-24 17:49:12"
author: "骷髏小姐在挪威"
category: "眾說"
tags:
  - "明日大嶼"
  - "工程造價"
  - "交椅洲人工島"
url: "https://web.archive.org/web/20210923182536/https://www.hkcnews.com/article/19303/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-19307/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BDko%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
original_url: "https://www.hkcnews.com/article/19303/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-19307/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BDko%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
---

# 一張圖KO東大嶼填海起人工島

東大嶼填海起人工島，係出賣香港人，特別係下一代年青人嘅世紀大騙局。

評估一個基建項目要唔要上馬，要考慮嘅主要因素係：項目嘅(1)假設，(2)經濟效益，(3)機會成本，(4)政府管理監督工程嘅質素，(5)項目以外嘅其他選擇。從下圖可以見到林鄭月娥政府對以上嘅估算，錯得好離譜——人口增長假設高估、估細支出估大收益、完全唔提機會成本 、無視政府管理監督工程能力嘅劣績，仲有，其他選擇嘅土地供應比人工島多幾倍等等；所以，東大嶼填海起人工島，將會係負回報（收益<成本），根本係個大騙局，絕對要徹回。

<figure>
<img src="https://web.archive.org/web/20210923182536im_/https://www.hkcnews.com/news_新聞/hk-discuss/2019/03/工程造價-交椅洲人工島-明日大嶼-20190324144604_1eee_large.png" alt="">
<figcaption>作者整理綜合資料並製圖，資料來源見附註</figcaption>
</figure>

點解係世紀大騙局？因為唔少專業人士估算，淨係工程造價都過一萬億，而我哋嘅財政儲備先係1.2萬億，咁咪將我哋成副身家倒落鹹水海，一次押落一個基建項目，從來冇聽過邊個國家會將身家咁樣「豪賭」，林鄭月娥政府超勁，呢樣可能會入健力士紀錄。如果林鄭月娥同中央霸王硬上弓，東大嶼填海上馬，我哋財政儲備乾塘，咁我哋係咪要加重稅先可以應付民生開支？咁我地係咪要求中央「打救」，仰人鼻息，仲俾中央名正言順成個身入埋嚟全面管治香港呢？   
   
 如果東大嶼填海起人工島去馬，他朝完工之時，我哋年青下一代面對嘅香港將會係：財政儲備乾塘、民不聊生、貧富懸殊加劇、環境污染嘅香港 ，林鄭月娥政府出賣我哋，特別係下一代年青人嘅利益，呢個林鄭月娥政府好無良！   
   
 附註：整理綜合資料製圖，不免粗疏錯漏，萬望包容見諒。   
 另上圖的資料來源：

(1)有關2043年人口估算，以及全球暖化人工島被淹的風險   
 資料來源：林超英， [〈宏觀看人工島—只輸不贏的世紀大賭博〉](https://web.archive.org/web/20210923182536/https://thestandnews.com/society/宏觀看人工島-只輸不贏的世紀大賭博/?fbclid=IwAR0bbufxZ4UuRql_YV7u48sFo83ZmvX7C68hgbIvkPv3ghikoWM5OcHaLXA) ，2018/8/29，立場新聞

> **全球暖化人工島被淹的風險：「全球暖化，海平面上升已成定局，此外海水溫暖令更多超強颱風出現，科學家推算過往50年一遇的海水高位到本世紀末可能成為年年可見。推銷2,000公頃人工島的所謂研究報告只以一個颱風模擬就作出「建島沒問題」的結論，更毫無提到氣候變化和海平面上升連鎖效應，工作十分粗疏，欠缺深思熟慮。」**


(2)東大嶼填海起人工島的經濟效益

工程造價的資料來源：朱凱迪， [〈踢爆東大嶼第一個大話：用2018 年價格計一個2025 年開工工程〉](https://web.archive.org/web/20210923182536/https://thestandnews.com/society/踢爆東大嶼第一個大話-用-2018-年價格計一個-2025-年開工工程/) ，2019/3/19，立場新聞   
 空氣質素的資料來源：健康空氣行動， [〈住「明日大嶼」健康會有幾差？〉](https://web.archive.org/web/20210923182536/https://thestandnews.com/nature/住-明日大嶼-健康會有幾差/) ，2019/3/22，立場新聞

> **東大嶼空氣質素：「填海 1,000 公頃的交椅洲，基本上全個島空氣質素都超標！全年二氧化氮 (NO2) 的空氣質素指標是 40 微克／立方米，全個島都會超標介乎 1-20微克／立方米，最高有 50% ！ .......單單上升 1 微克／立方米 NO2，全香港每年就會死多 160 人。超標20微克/立方米，即係死多 3,200 人！！政府咁鐘意講「社會成本」：每上升 1 微克／立方米 NO2，每醫院就要俾多 33 萬醫治心血管疾病，另外36 萬醫治呼吸道疾病。還未計一樣咁毒的 PM2.5 ！本來如果無人住明日大嶼，大家完全不需要吸這些污染空氣。」**


商業和住宅用地賣地收益的資料來源：   
 姚松炎， [〈從東大嶼人工島的效益評估　學習「社會投資回報」計算與「邊際回報遞減定律」〉](https://web.archive.org/web/20210923182536/https://thestand.news/society/從東大嶼人工島的效益評估-學習-社會投資回報-計算與-邊際回報遞減定律/) ，2018/10/25，立場新聞   
 姚松炎， [〈東大嶼人工島賣地收入方案比較〉](https://web.archive.org/web/20210923182536/https://www.inmediahk.net/node/1060192) ，2018-10-21， 立場新聞

(3)機會成本的資料來源：梁兆新區議員（公民黨），「反對東大嶼四大疑問」，東區區議會（康山）梁兆新議員（公民黨）網頁

<figure>
<img src="https://web.archive.org/web/20210923182536im_/https://www.hkcnews.com/news_新聞/hk-discuss/2019/03/工程造價-明日大嶼-填海-20190324135544_9853_large.png" alt="">
<figcaption>網頁截圖</figcaption>
</figure>

(4)政府管理和監督工程能力的資料來源：   
 資料來源：謝冠東， [〈明日大嶼是一場收支災難〉](https://web.archive.org/web/20210923182536/https://thestandnews.com/society/明日大嶼是一場收支災難/) ，2019/3/20 ，立場新聞

> **政府過往的超支往績。例如高鐵由原定的 669 億元造價，超支到接近 900 億元（實際數字無從得知，因政府在支付了 844.2 億元後，要求港鐵為餘下造價包底，港鐵還為此支付特別股息以安撫股東）；港珠澳大橋和蓮塘口岸則分別超支54.5% 和 108%；沙中線的超支情況更是難以預測。凡此種種，均令市民對明日大嶼的造價估算充滿戒心。**


(5)土地供應： 東大嶼人工島以外嘅其他選擇   
 資料來源：梁兆新區議員（公民黨），〈反對東大嶼四大疑問〉，東區區議會（康山）梁兆新議員（公民黨）網頁

<figure>
<img src="https://web.archive.org/web/20210923182536im_/https://www.hkcnews.com/news_新聞/hk-discuss/2019/03/填海-明日大嶼-工程造價-20190324135511_e99d_large.png" alt="">
<figcaption>網頁截圖</figcaption>
</figure>


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210923182536/https://www.hkcnews.com/aboutus/#subscribe)

---

![博客 | 骷髏小姐在挪威](https://web.archive.org/web/20210923182536im_/https://www.hkcnews.com/uploads/avatars/62c82bf5-71b6-4951-bba8-032b2a012e95.png?410975182)

**博客 | 骷髏小姐在挪威**

【骷髏小姐・骷髏小姐在挪威】當年的背包客，第一次去挪威，便呆了一段歲月，因為驚艷。之後再踏足挪威，一晃多年，有欣慰有嘆息，也有憂愁。愛東逛西逛，愛望天望地望人，用近鏡也用廣角鏡，以香港的風景為底色，說些挪威人挪威事。
