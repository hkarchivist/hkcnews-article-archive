---
title: "講起我就扯火"
date: "2018-10-05"
author: "假才子"
category: "眾說"
tags:
  - "建制派"
  - "親中派"
  - "Pro-establishment"
  - "立法會補選"
  - "陳凱欣"
url: "https://web.archive.org/web/20210706170137/https://www.hkcnews.com/article/15436/%E9%99%B3%E5%87%B1%E6%AC%A3-%E7%AB%8B%E6%B3%95%E6%9C%83%E8%A3%9C%E9%81%B8-%E5%BB%BA%E5%88%B6%E6%B4%BE-15436/proestablishment"
original_url: "https://www.hkcnews.com/article/15436/%E9%99%B3%E5%87%B1%E6%AC%A3-%E7%AB%8B%E6%B3%95%E6%9C%83%E8%A3%9C%E9%81%B8-%E5%BB%BA%E5%88%B6%E6%B4%BE-15436/proestablishment"
---

# 講起我就扯火

陳凱欣參選，有識得佢的人send一段短訊來，話咩佢都係打份工，想細路生活過得好啲啫，唔洗對佢咁harsh嘅。真係睇到我扯火。

<figure>
<img src="https://web.archive.org/web/20210706170137im_/https://www.hkcnews.com/news_新聞/hk-discuss/2018/10/陳凱欣-立法會補選-高永文-20181004160402_11ac_large.jpg" alt="">
<figcaption>陳凱欣參選，前上司高永文陪同她去報名。何君健攝</figcaption>
</figure>

1. 呢份唔係一般工，係會有份決定係咪洗腦教育、23條立法、一萬億丟落海起人工島，影響全香港市民架。你咁關心佢細路有更好生活，就唔關心全港細路有更壞未來，係咪醫院調轉咗，其實佢啲細路係你生架？btw佢份糧係你同我有份出架（稅金）。

2. 工有好多種，佢大把其他工揀，一樣可以比到佢細路更好生活。佢揀得加入建制派呢條路，就自然有人會鬧。btw其實當年紐倫堡／東京大審判都好多人自辯話自己只係打份工架咋。一陣佢話六四鎮壓正確、習總偉光正，都係搵食啫，犯法呀？

3. 你班邪惡的大人唔好自己貪慕虛榮、攀附權貴、發錢寒就借啲細路過橋好嗎？唔係個個細路都中意收10萬蚊現金做生日禮物，數銀紙就可以高潮架。家陣唔係佢唔做呢份工啲細路就冇飯食呀，可能年中食少幾餐牛扒咋。好多細路更想父母多啲時間陪自己囉。

講到底，你同佢有幾熟呀，咪頂多係舊同事？又話咩我後生份人熱血，我就話係中國人性格鄉愿。早排先有美國新聞，有個共和黨國會議員因為支持特朗普同發表極右言論，6個兄弟姊妹登廣告宣布同佢斷絕關係，仲為民主黨拍廣告同佢打對台。年紀差異？文化差異。


{{< video src="https://web.archive.org/web/20210706170137if_/https://www.youtube.com/embed/IZuayQFD51w" >}}



---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210706170137/https://www.hkcnews.com/aboutus/#subscribe)

---

![博客 | 假才子](https://web.archive.org/web/20210706170137im_/https://www.hkcnews.com/uploads/avatars/058f1c51-5648-439a-bd56-51fde2c9899c.png?1475201573)

**博客 | 假才子**

【假才子・假分析】筆者是比較政治碩士學歷，現為傳媒工作者。取名「假才子」是因為現在流行才子才女，但又沒人敢承認自己是假大空才子才女，故先行澄清。文章寫得不好還請見諒，畢竟我不是真才子。
