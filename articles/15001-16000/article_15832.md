---
title: "新聞簡報原來不是報道內容？"
date: "2018-10-22"
author: "讀者來論"
category: "眾說"
tags:
  - "香港電台"
  - "RTHK"
  - "radio hk"
  - "rthk 香港電台"
  - "港台"
  - "香港电台"
  - "rthk hk"
  - "傳媒高層訪京團"
  - "干擾內地政治基地"
url: "https://web.archive.org/web/20210712022130/https://www.hkcnews.com/article/15832/%E9%A6%99%E6%B8%AF%E9%9B%BB%E5%8F%B0-%E5%82%B3%E5%AA%92%E9%AB%98%E5%B1%A4%E8%A8%AA%E4%BA%AC%E5%9C%98-%E5%B9%B2%E6%93%BE%E5%85%A7%E5%9C%B0%E6%94%BF%E6%B2%BB%E5%9F%BA%E5%9C%B0-15832/%E6%96%B0%E8%81%9E%E7%B0%A1%E5%A0%B1%E5%8E%9F%E4%BE%86%E4%B8%8D%E6%98%AF%E5%A0%B1%E9%81%93%E5%85%A7%E5%AE%B9%EF%BC%9F"
original_url: "https://www.hkcnews.com/article/15832/%E9%A6%99%E6%B8%AF%E9%9B%BB%E5%8F%B0-%E5%82%B3%E5%AA%92%E9%AB%98%E5%B1%A4%E8%A8%AA%E4%BA%AC%E5%9C%98-%E5%B9%B2%E6%93%BE%E5%85%A7%E5%9C%B0%E6%94%BF%E6%B2%BB%E5%9F%BA%E5%9C%B0-15832/%E6%96%B0%E8%81%9E%E7%B0%A1%E5%A0%B1%E5%8E%9F%E4%BE%86%E4%B8%8D%E6%98%AF%E5%A0%B1%E9%81%93%E5%85%A7%E5%AE%B9%EF%BC%9F"
---

# 新聞簡報原來不是報道內容？

**編者按：香港傳媒高層訪京團上周二（16日）與中共中央政治局委員、中宣部部長黃坤明會面，團長蕭世和會後向駐京記者引述部長談話，事後鬧出主流媒體刪稿風波，引發集體自我審查的疑慮。香港電台發言人周四回應查詢表示，港台報道內容「沒有受任何干預，亦無經任何修改」，不過，眾新聞查證發現，事實並非如發言人所說「無經任何修改」，港台周二當晚7點的新聞簡報，有「希望香港媒體唔好成為干擾內地嘅政治基地」這句話，7點半的簡報這句話就被刪掉。**

**全文： [媒傳高層訪京團風波　港台新聞簡報曾刪「干擾內地政治基地」](https://web.archive.org/web/20210712022130/https://bit.ly/2NPuJfW)**


{{< video src="https://web.archive.org/web/20210712022130if_/https://www.youtube.com/embed/Q0onW3BJ0eo" >}}


【撰文：港台前員工】

●「報道內容無經修改」，原來係「網上即時新聞無經修改」，咁即係話，半小時一節新聞簡報讀嗰啲，唔係「新聞報道內容」/ 唔係新聞；

●「調查完之後去出的事情發展」，原來又「不是改」，係「事情發展落去有一個進程」；

●咁係咪將來有一日，譚耀宗開完人大常委會之後同記者講咗啲好爆嘅嘢，跟住你「發覺個講法比較少見」所以打死都唔信，再堅持「從不同渠道查證」？係呀，做新聞要謹慎，但咁樣嘅邏輯做新聞，可能要十二個鐘頭後先出到街；

●「編採部一齊決定，唔係一個人」；新聞機構公營機構大中小企業乜都好，若果覺得係茲事體大，可能都會認真商量，但最後點都係一個人或幾個高層拍板孭飛。咁樣一個唔該卸埋落最前線嗰度，真係施丹轉身都望塵莫及；

●蕭生第二日話自己「無引述錯誤」，咁阿發言人話「查證番來都話無聽過呢個講法」嘅講法，究竟係乜嘢講法？

我想提醒一些人，認真思考打算講嘅每一句說話，是否都在挑戰人類智慧與常識。金漆招牌要幾十年建立，摧毀卻只需一晃眼。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210712022130/https://www.hkcnews.com/aboutus/#subscribe)

---

![博客 | 讀者來論](https://web.archive.org/web/20210712022130im_/https://www.hkcnews.com/uploads/avatars/8bd6baf7-e90b-4ec4-be4c-cae03b96fcef.png?1272509898)

**博客 | 讀者來論**

【讀者來論・眾聲】這個專欄開放讀者來論，不設稿酬，稿件請電郵至[email protected]，主旨請註明：投稿【眾聲】。稿件是否採納由《眾新聞》編輯部決定。來稿請說明刊登時採用的名字。
