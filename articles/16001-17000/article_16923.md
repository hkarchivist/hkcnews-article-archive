---
title: "民主派沒有不勾結外國勢力的理由"
date: "2018-12-04"
author: "讀者來論"
category: "眾說"
tags:
  - "朱凱廸"
  - "CHU Hoi-dick"
  - "香港政策法"
  - "村代表選舉"
url: "https://web.archive.org/web/20210630002957/https://www.hkcnews.com/article/16923/%E9%A6%99%E6%B8%AF%E6%94%BF%E7%AD%96%E6%B3%95-%E6%9C%B1%E5%87%B1%E5%BB%B8-%E6%9D%91%E4%BB%A3%E8%A1%A8%E9%81%B8%E8%88%89-16923/%E6%B0%91%E4%B8%BB%E6%B4%BE%E6%B2%92%E6%9C%89%E4%B8%8D%E5%8B%BE%E7%B5%90%E5%A4%96%E5%9C%8B%E5%8B%A2%E5%8A%9B%E7%9A%84%E7%90%86%E7%94%B1"
original_url: "https://www.hkcnews.com/article/16923/%E9%A6%99%E6%B8%AF%E6%94%BF%E7%AD%96%E6%B3%95-%E6%9C%B1%E5%87%B1%E5%BB%B8-%E6%9D%91%E4%BB%A3%E8%A1%A8%E9%81%B8%E8%88%89-16923/%E6%B0%91%E4%B8%BB%E6%B4%BE%E6%B2%92%E6%9C%89%E4%B8%8D%E5%8B%BE%E7%B5%90%E5%A4%96%E5%9C%8B%E5%8B%A2%E5%8A%9B%E7%9A%84%E7%90%86%E7%94%B1"
---

# 民主派沒有不勾結外國勢力的理由

<figure>
<img src="https://web.archive.org/web/20210630002957im_/https://www.hkcnews.com/news_新聞/hk-discuss/2018/12/泛民-朱凱廸-20181203150916_1b10_large.jpg" alt="">
</figure>

【撰文：奈何明月照溝渠嘅90後】

公安都有權「不反對」香港人遊行集會，選個會長卻連「不反對」嘅權力都冇，跟手仲俾系主任話佢冇阻止同學打交係隱晦支持暴力嘅時候，除咗哪吒（唔係方氏）之外，應該冇人唔係「暴力份子」。

當共慘黨正值內憂外患之時，777正苦似乎仲未從報紙中睇透美帝，繼續幻想點樣喺「正」治功課上超額完成，並引來一班獻世派當佢神咁拜，只不過擁有反叛基因嘅自由黨好似聞到羅味，猛然入世。

「暴力份子」喺九西反輸後大亂陣腳，各路人馬不斷思量之後點走落去，但睇嚟得出嘅結論係──然後就沒有然後了。既然逼上梁山已成熟飯，順應時勢拜會美帝就係唔係路隔離唯一出到去嘅暗道。

一提到勾結外國勢力，「大中華膠」實嚇到彈起；梗係啦，佢哋眼中大中華＝強國only，而不知道強國台灣省嘅民主是甚；遑論同屬漢字文化圈嘅韓國點樣爭取民主。當然領袖讓步先係決定性因數，但點解蔣經國同盧泰愚會讓步先係重點：先講台灣，共慘黨奪得大陸後，幗民黨為咗抵擋中共，無止境批鬥黨外人士，直至美帝為咗抗衡蘇共勾結中共從台灣撤軍，蔣經國為咗保留《臺灣關係法》唯有聽話宣布解嚴；至於韓國，外國勢力就更加明顯，暴力鎮壓光州事件後，全斗煥仲試圖永續任期，結果引爆六月民主運動，直至國際奧委會出手稱若形勢搞唔掂或會DQ其奧運主辦權，其欽點接班人盧泰愚唯有宣布民主化宣言；可見亞洲四小龍兩條龍嘅民主某程度都係靠「外國勢力」得翻嚟。到呢刻仲覺得「外國勢力」係十惡不赦嘅人，使唔使搵衛訊check吓係咪盲咗呀？

既然美帝都出曬通牒：如果777你搞到Hong Kong is China（其實應該係Hong Kong is worse than China）佢就DQ你《香港政策法》，「大中華膠」除非阻止到正苦為爭取「正」治功課攞200分而繼續玩DQ，否則說服唔到美帝改變立場之餘，下一個被DQ嘅可能就係你，講完！忠告：條路自己揀，趴街唔好喊。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210630002957/https://www.hkcnews.com/aboutus/#subscribe)

---

![博客 | 讀者來論](https://web.archive.org/web/20210630002957im_/https://www.hkcnews.com/uploads/avatars/8bd6baf7-e90b-4ec4-be4c-cae03b96fcef.png?1272509898)

**博客 | 讀者來論**

【讀者來論・眾聲】這個專欄開放讀者來論，不設稿酬，稿件請電郵至[email protected]，主旨請註明：投稿【眾聲】。稿件是否採納由《眾新聞》編輯部決定。來稿請說明刊登時採用的名字。
