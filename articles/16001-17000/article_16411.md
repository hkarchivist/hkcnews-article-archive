---
title: "陳凱欣：我哋建設力量、建制派力量去打呢場選戰"
date: "2018-11-14"
last_updated: "2018-11-14 00:26:01"
author: "眾新聞記者"
category: "眾聞"
tags:
  - "建制派"
  - "親中派"
  - "Pro-establishment"
  - "立法會補選"
  - "陳凱欣"
url: "https://web.archive.org/web/20191112111551/https://www.hkcnews.com/article/16411/%25E9%2599%25B3%25E5%2587%25B1%25E6%25AC%25A3-%25E7%25AB%258B%25E6%25B3%2595%25E6%259C%2583%25E8%25A3%259C%25E9%2581%25B8-%25E5%25BB%25BA%25E5%2588%25B6%25E6%25B4%25BE-16412/%25E9%2599%25B3%25E5%2587%25B1%25E6%25AC%25A3%3Fpage%3D4"
original_url: "https://www.hkcnews.com/article/16411/%25E9%2599%25B3%25E5%2587%25B1%25E6%25AC%25A3-%25E7%25AB%258B%25E6%25B3%2595%25E6%259C%2583%25E8%25A3%259C%25E9%2581%25B8-%25E5%25BB%25BA%25E5%2588%25B6%25E6%25B4%25BE-16412/%25E9%2599%25B3%25E5%2587%25B1%25E6%25AC%25A3%3Fpage%3D4"
---

# 陳凱欣：我哋建設力量、建制派力量去打呢場選戰

報稱獨立的立法會九龍西補選候選人陳凱欣，周二晚在深水埗楓樹街足球場舉行誓師大會，有逾千人出席，包括陳凱欣的丈夫、信和集團企業傳訊部副總經理邱文華；陳凱欣的父母、老爺奶奶也有站台。陳凱欣發言時承認是建制派，多謝建制派視她為重要一員，「今次我哋建設力量、建制派力量，只有一個人代表大家，去打呢場選戰。」

多名建制派巨頭包括：唐英年、陳智思、高永文、胡定旭、黎棟國、鄺美雲、肥媽、李慧琼、梁美芬、葉劉淑儀、蔣麗芸、陳婉嫻、譚耀宗、陳振彬等出席陳凱欣誓師大會並站台。眾新聞 [報道](https://web.archive.org/web/20191112111551/https://www.hkcnews.com/article/16389/%E9%99%B3%E5%87%B1%E6%AC%A3-%E7%A6%8F%E5%BB%BA%E7%A4%BE%E5%9C%98%E8%81%AF%E6%9C%83-%E7%AB%8B%E6%B3%95%E6%9C%83%E8%A3%9C%E9%81%B8-16389/%E7%A6%8F%E5%BB%BA%E7%A4%BE%E5%9C%98%E8%81%AF%E6%9C%83%E7%B1%B2%E9%84%89%E8%A6%AA%E6%8D%90%E6%AC%BE%E6%92%90%E9%99%B3%E5%87%B1%E6%AC%A3%EF%BC%9A%E6%AF%8F%E4%BA%BA%E6%9C%80%E5%A4%9A999%E4%B8%8A%E5%A0%B1%E5%85%A5%E6%95%B8%E7%B4%99) ，香港福建社團聯會呼籲鄉親捐款撐陳凱欣，每人最多$999並建議上報入數紙，香港福建社團聯會榮譽主席吳良好，也有出席誓師大會。


{{< video src="https://web.archive.org/web/20191112111551if_/https://www.facebook.com/plugins/video.php?href=https%3A%2F%2Fwww.facebook.com%2Fyanchanhoiyan%2Fvideos%2F195755058020572%2F&show_text=0&width=560" >}}


<figure>
<img src="https://web.archive.org/web/20191112111551im_/https://www.hkcnews.com/news_新聞/hk-discuss/2018/11/建制派-唐英年-陳凱欣-20181114000319_10c2_large.png" alt="">
<figcaption>唐英年出席陳凱欣誓師大會並發言。陳凱欣Facebook片段截圖</figcaption>
</figure>

陳凱欣說：「在今次選舉，我們的團隊，甚至義工朋友受到一啲中傷，受到一啲挑釁，但你們仍然能夠為阿欣，沉得住氣，面對任何中傷和挑戰，都企得好實、企得好穩，繼續傳揚我哋所有建制派朋友嘅正確理念。」

「一路以來的工作，都係有建設，唔搞破壞；係務實，唔係空談。這正正是我們香港的建設力量，所有喺唔同崗位、唔同階層的朋友，為香港建設，係同一樣，我同所有建設力量，都係為香港前進努力。喺我哋在席嘅咁多位，喺唔同崗位，都為香港付出，努力為香港前行，可惜近年遇到一些破壞我哋香港，令我哋對立、分歧、矛盾。但係呢一段面對唔同攻擊的日子，喺我身邊，最重要，最堅定俾我支持，係所有我嘅建制派朋友，同埋我哋嘅團隊。好多謝你哋，視我為你哋重要嘅一員。」

陳凱欣續說：「有人利用呢樣嘢問，究竟你係邊個派別，我想問吓，大家，仲使唔使答呀？（台下：唔使）我係，完全為香港建設重要實力嘅一群，我同在座咁多位一樣，係你哋重要嘅一員。呢件事、呢個講法，係不容置疑...…」

「今次我哋建設力量、建制派力量，只有一個人代表大家去打呢場選戰。」陳凱欣又多謝台下出席者，「好多潮州朋友、好多我自己佛山南海朋友。」她又高呼：「民生最優先，政治放一邊。」

11月25日立法會九龍西補選候選人，除了陳凱欣，還包括：伍迪希、曾麗文、李卓人、馮檢基。

<figure>
<img src="https://web.archive.org/web/20191112111551im_/https://www.hkcnews.com/news_新聞/hk-discuss/2018/11/陳凱欣-親中派-立法會補選-20181114000302_fab9_large.png" alt="">
<figcaption>陳凱欣父母（左一、二）、丈夫邱文華（中）、老爺奶奶（右一、二）站台。 陳凱欣Facebook片段截圖</figcaption>
</figure>


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20191112111551/https://www.hkcnews.com/aboutus/#subscribe)
