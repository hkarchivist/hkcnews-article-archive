---
title: "原來我幫緊陳凱欣宣傳"
date: "2018-11-22"
author: "假才子"
category: "眾說"
tags:
  - "立法會補選"
  - "陳凱欣"
  - "傳媒DNA"
url: "https://web.archive.org/web/20210702143204/https://www.hkcnews.com/article/16630/%E9%99%B3%E5%87%B1%E6%AC%A3-%E7%AB%8B%E6%B3%95%E6%9C%83%E8%A3%9C%E9%81%B8-%E5%82%B3%E5%AA%92dna-16630/%E5%8E%9F%E4%BE%86%E6%88%91%E5%B9%AB%E7%B7%8A%E9%99%B3%E5%87%B1%E6%AC%A3%E5%AE%A3%E5%82%B3"
original_url: "https://www.hkcnews.com/article/16630/%E9%99%B3%E5%87%B1%E6%AC%A3-%E7%AB%8B%E6%B3%95%E6%9C%83%E8%A3%9C%E9%81%B8-%E5%82%B3%E5%AA%92dna-16630/%E5%8E%9F%E4%BE%86%E6%88%91%E5%B9%AB%E7%B7%8A%E9%99%B3%E5%87%B1%E6%AC%A3%E5%AE%A3%E5%82%B3"
---

# 原來我幫緊陳凱欣宣傳

<figure>
<img src="https://web.archive.org/web/20210702143204im_/https://www.hkcnews.com/news_新聞/hk-discuss/2018/11/陳凱欣-立法會補選-傳媒DNA-20181122003848_295e_large.png" alt="">
<figcaption>陳凱欣出席nowTV選舉論壇。nowTV影片截圖</figcaption>
</figure>

據報陳凱欣在出席 nowTV 選舉論壇，被問到作為記者會否訪問陳浩天時說：「你一定會問佢點解宣揚港獨，咁佢會講佢番理念，咁咪宣揚緊港獨囉！」原來報道內提及佢理念就係幫緊佢宣揚，咁經常深入追蹤報道港獨的《大公》《文匯》肯定係大肆宣揚緊港獨，而在施政報告提及港獨的梁振英就更加係名符其實的港獨之父了。

用同樣邏輯，我仲諗到一些例子：

報道侵侵的貿易戰理念就係宣揚美國帝國主義 **<< ban**

報道安倍去靖國神社就係宣揚日本軍國主義 **<< ban**

報道英國議員批評香港民主自由就係宣揚英國殖民主義 **<< ban**

報道蔡英文、達賴、熱比亞就係宣揚台獨、藏獨、疆獨 **<< ban**

報道 ISIS 就係宣揚伊斯蘭極端主義 **<< ban**

大陸藝人在微博愛國 << 可以報，但，台灣導演在金馬獎「播獨」 **<< 唔可以報**

大陸運動員贏獎感謝國家 << 可以報，但，大陸馬拉松跑手丟低國旗 **<< 唔可以報**

香港係「獨立」關稅區 **<< 唔可以報**

經常報道「因航」的「方向報」其實係免費幫緊「因航」宣傳 << goodest logic

#### 最後，筆者在開頭 quote 了陳凱欣一句，quote 了她的理念，所以其實我呢篇文都係幫緊陳凱欣宣傳。請選舉事務處唔好向我或轉載呢篇文章的網媒追選舉經費。相對地，如果陳凱欣勝選，我同一眾網媒都應記一功，畢竟我地咁落力幫佢宣傳嘛。嗱，邊位讀者share 呢篇文都係幫緊陳凱欣宣傳呀吓。認同請唔好廣傳。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210702143204/https://www.hkcnews.com/aboutus/#subscribe)

---

![博客 | 假才子](https://web.archive.org/web/20210702143204im_/https://www.hkcnews.com/uploads/avatars/058f1c51-5648-439a-bd56-51fde2c9899c.png?1475201573)

**博客 | 假才子**

【假才子・假分析】筆者是比較政治碩士學歷，現為傳媒工作者。取名「假才子」是因為現在流行才子才女，但又沒人敢承認自己是假大空才子才女，故先行澄清。文章寫得不好還請見諒，畢竟我不是真才子。
