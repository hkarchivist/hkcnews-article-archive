---
title: "消防處的「任何仁」：高招市場推廣法"
date: "2018-11-06"
author: "殷琦"
category: "眾說"
tags:
  - "消防處"
  - "政府吉祥物"
  - "任何仁"
url: "https://web.archive.org/web/20210629015039/https://www.hkcnews.com/article/16213/%E4%BB%BB%E4%BD%95%E4%BB%81-%E6%B6%88%E9%98%B2%E8%99%95-%E6%94%BF%E5%BA%9C%E5%90%89%E7%A5%A5%E7%89%A9-16213/%E6%B6%88%E9%98%B2%E8%99%95%E7%9A%84%E3%80%8C%E4%BB%BB%E4%BD%95%E4%BB%81%E3%80%8D%EF%BC%9A%E9%AB%98%E6%8B%9B%E5%B8%82%E5%A0%B4%E6%8E%A8%E5%BB%A3%E6%B3%95"
original_url: "https://www.hkcnews.com/article/16213/%E4%BB%BB%E4%BD%95%E4%BB%81-%E6%B6%88%E9%98%B2%E8%99%95-%E6%94%BF%E5%BA%9C%E5%90%89%E7%A5%A5%E7%89%A9-16213/%E6%B6%88%E9%98%B2%E8%99%95%E7%9A%84%E3%80%8C%E4%BB%BB%E4%BD%95%E4%BB%81%E3%80%8D%EF%BC%9A%E9%AB%98%E6%8B%9B%E5%B8%82%E5%A0%B4%E6%8E%A8%E5%BB%A3%E6%B3%95"
---

# 消防處的「任何仁」：高招市場推廣法

話說今日（5日）消防處出咗個記招，介紹呢位「 [任何仁](https://web.archive.org/web/20210629015039/https://zh.wikipedia.org/zh-hk/任何仁) 」吉祥物，立刻全城瘋傳恥笑，一方面話佢似愛情動作片 《透明人》、一方面段Rap又好洗腦、成段片又膠味甚濃，成為今日瘋傳的新聞和片段。我倒覺得，無論如何，它已成為了近年最成功的政府吉祥物了吧！


{{< video src="https://web.archive.org/web/20210629015039if_/https://www.youtube.com/embed/P9mWj-QMc10" >}}


這個「吉祥物大戰」，其實有段故。話說政府沿用吉祥物推廣訊息之法已行效多年，但近年除了「大嘥鬼」跑出外，其他均慘敗。如果有興趣知多D，自己往Google搜尋「香港政府吉祥物」，你就會見到一大堆聽都未聽過的吉祥物（e.g. 度天隊長、社會資本十兄弟...咩嚟架？）。而，其實「大嘥鬼」由2013年起就已經誕生，都是近幾年先紅。其實製作費又用咗，卻達不到宣傳之效，完全是浪費公帑。今次輪到消防處啦，咁點算好呢？

<figure>
<img src="https://web.archive.org/web/20210629015039im_/https://www.hkcnews.com/news_新聞/hk-discuss/2018/11/政府吉祥物-天文台-度天隊長-20181106034851_21af_large.jpg" alt="">
<figcaption>度天隊長</figcaption>
</figure>

<figure>
<img src="https://web.archive.org/web/20210629015039im_/https://www.hkcnews.com/news_新聞/hk-discuss/2018/11/政府吉祥物-社會資本十兄弟-20181106043640_2630_large.png" alt="">
<figcaption>社會資本十兄弟</figcaption>
</figure>

<figure>
<img src="https://web.archive.org/web/20210629015039im_/https://www.hkcnews.com/news_新聞/hk-discuss/2018/11/政府吉祥物-大嘥鬼-20181106061142_20a8_large.jpg" alt="">
<figcaption>大嘥鬼</figcaption>
</figure>

<figure>
<img src="https://web.archive.org/web/20210629015039im_/https://www.hkcnews.com/news_新聞/hk-discuss/2018/11/消防處-任何仁-20181106060541_1992_large.png" alt="">
<figcaption>任何仁</figcaption>
</figure>

今次吉祥物的製作，足見消防處野心。最近小妹上Marketing 課，導師有句說話很好：「不管白貓黑貓，捉到老鼠就是好貓」。應用在今次事件上，就是「不管認真定派膠，Catch到Sound Bite就是好策略」。講真，睇完段片就知，呢個吉祥物根本就是「明明白白地派膠」（而且，反正「任何仁」幾咁膠，我地都唔會覺得消防同救護是膠架啦，影響唔到Branding喎～ ）。你看？唔使俾大筆錢，全香港都瘋傳啦，簡直成功到爆！而，消防處找來羅蘭姐此等重量級人馬壓場拍片，已知今次「吉祥物大戰」許勝不許敗。另一方面，將複雜的AED程序用Rap唱出，仲要話咁快洗咗你腦，呢D可不是高招的市場推廣技巧嗎？係呢個「派膠救未來」的世代中，「派膠」無問題，其實佢囉到Sound Bite就等於成功。坦白講，今次「任何仁」的推廣速度之廣與快，連「大嘥鬼」拍馬都追不上——那，不是完完全全達到當初的目的嗎？

只不過，「派膠」呢種行為，多多少少是「無品味」、「行為怪異」或者「品味有問題」的表現，一次半次搶Fo是還好的，但「長期派膠」呢件事則有點危險（不過坦白講，彼鄰的日本夠成日出埋D騎呢到爆的怪招，大家又唔會覺得日本人無品味架喎...現象倒是有趣。但，我倒是怕長此下去，D人寧願用「派膠」博出位都不用正正經經的策略，而致「劣幣驅逐良幣」，倒還不妙...）。聰明的消防處，高招在「待續」的影片中，已見找來香港拳王曹星如繼續宣傳，單看十幾秒片段，風格完全截然不同，走型格路線。所以，可見消防處未必繼續「派膠」落去，而是先讓大眾留意，再繼續宣傳（我估是咁）。


{{< video src="https://web.archive.org/web/20210629015039if_/https://www.youtube.com/embed/kFMzG_X8VWw" >}}


講真，我想讚吓宣傳團隊，宣傳急救訊息都可以咁創新，總好過一成不變啦。如果香港政府D施政都有咁創新的理念，你話幾好呢（所以咪整咗個島出黎囉，夠創新啦掛！）...


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210629015039/https://www.hkcnews.com/aboutus/#subscribe)

---

![博客 | 殷琦](https://web.archive.org/web/20210629015039im_/https://www.hkcnews.com/uploads/avatars/2d741b5c-2478-4f90-be1d-c617771b50da.png?1594224226)

**博客 | 殷琦**

【殷琦．殷琦專欄】一舊蕃薯般的孤獨文青，也許是讀書太多，總活在迷霧之中。怨氣太多，希望太少，與你和我一樣，在小小的香港同受壓抑、同唱悲歌、每天僅為生活掙扎求存。為註冊藝術（表達藝術）治療師。興趣在表達藝術治療、哲學、心理學、生活、音樂、藝術、政治、宗教等。FB專頁：https://www.facebook.com/YanKiHongKong/
