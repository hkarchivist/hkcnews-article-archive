---
title: "Like同Comment真係「Engagement」？"
date: "2018-01-31"
author: "讀者來論"
category: "眾說"
tags:
  - "facebook"
  - "face book"
  - "面書"
  - "臉書"
  - "社交媒體"
  - "engagement"
url: "https://web.archive.org/web/20210712013625/https://www.hkcnews.com/article/9870/facebook-%E7%A4%BE%E4%BA%A4%E5%AA%92%E9%AB%94-engagement-9870/like%E5%90%8Ccomment%E7%9C%9F%E4%BF%82%E3%80%8Cengagement%E3%80%8D%EF%BC%9F"
original_url: "https://www.hkcnews.com/article/9870/facebook-%E7%A4%BE%E4%BA%A4%E5%AA%92%E9%AB%94-engagement-9870/like%E5%90%8Ccomment%E7%9C%9F%E4%BF%82%E3%80%8Cengagement%E3%80%8D%EF%BC%9F"
---

# Like同Comment真係「Engagement」？

<figure>
<img src="https://web.archive.org/web/20210712013625im_/https://www.hkcnews.com/news_新聞/hk-discuss/2018/02/互聯網-engagement-社交媒體-20180201161038_1a93_large.jpg" alt="">
<figcaption>網絡照片</figcaption>
</figure>

【撰文：陳義嵐】

「姓陳、黃、李、張嘅人下年會嫁個有錢人，tag 佢地出嚟啦！」、「唔飲水會死，同意請按讚」，為咗吸引更多人like，唔少Facebook專頁都會出埋呢啲無質素、無內容但吸like度極高的post，而近排Facebook終 於出手，懲罰呢類呃like呃comment嘅專頁，去提高動態時報上的內容質素。

Engagement rate（互動／參與率），即係一個post有幾多人睇到、有幾多人「參與互動」（如讚好、 分享、留言）。為咗增加專頁的能見度同engagement，唔少專頁都會利用engagement bait （參與誘餌），例如上文提到「同意就like」、「 tag兩個閨蜜抽獎」、以「心心、嬲嬲、哈哈」投票等，重點係以極低成本同極無內容嘅「內容」，去吸取最多嘅engagement同粉絲量，一方面可以滿足客戶、老細要求，另方面又可以谷大條數令更多客戶落疉。

不過，隨住呢類engagement bait開始泛濫，Facebook動態時報(News feed)上的內容品質亦都每況愈下。試諗下，你辛辛苦苦寫咗篇文、拍咗條片，所得嘅like數只係同一個「 同意請按讚」嘅post差唔多、甚至更少嘅時候，仲有邊個願意花時間出高質post？有見及此，Facebook終於出手——當發現有專頁用呢類engagement bait，就會降低佢嘅觸及率（reach)；而當專頁「 改邪歸正」，就可以贏翻之前冇咗嘅觸及率。

冇得用呢啲engagement bait，可能一眾digital marker會好頭痕——以後交數俾個客咪難好多？ 喺答呢個問題之前，不如大家一齊諗下真正engagement嘅意義係咩？

最表面嗰層上面講咗，係觸及率、讚好、分享、留言等數字。無錯，只要一個人like咗或喺留言tag咗一個朋友，唔理佢有冇睇過個post嘅內容，某程度上都已經係一個「互動」 。

好似之前顏福偉宣傳新歌時就以1 like捐10蚊，成功吸到超過六萬點擊率同3000幾個like，筆者當時都抱住食花生嘅心態俾咗個like，至於首歌？聽咗5秒囉。我有冇同顏福偉或佢首新歌有任何互動？呢個咁私人嘅問題都唔方便喺度多講喇。


{{< video src="https://web.archive.org/web/20210712013625if_/https://www.youtube.com/embed/e-6_xb8ymOY" >}}


而另一個都係10蚊、但互動程度大小小嘅例子就係 [「幸福多拿」](https://web.archive.org/web/20210712013625/http://www.fortunepharm.com/cht/latest-offers?utm_source=Google&utm_campaign=Fortune_Always-on&utm_medium=SEM) ，一個寫幸福故事換「錢」喺小店度用嘅campaign。我唔會話呢個campaign精彩絕倫，但至少佢唔係呃完like交到數就拍拍籮柚走，而係嘗試將觀眾由網絡帶返去現實，將佢地嘅一個個like同view轉化為人同人、人同小店嘅互動——做廣告campaign嘅朋友，唔應該都係想觀眾睇完有所啟發、繼而做啲有意義嘅事咖咩？


{{< video src="https://web.archive.org/web/20210712013625if_/https://www.youtube.com/embed/wZSU_qiVgRU" >}}


以前只要一條feed高質，自然可以吸到人去睇、去like、去留言，先令到Engagement成為一個post嘅表現指標。但唔知由幾時開始，人就開始麻木咁去追求數字，開始忘記engagement嘅本意，其實係製造同觀眾有意義嘅互動。就好似現實中人同人相處一樣，你同個hi bye friend say hi係一個互動，同你班兄弟飲酒吹水吹通頂都係互動，但邊樣先係有意義嘅溝通？邊樣可以等你增加對彼此嘅了解？


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210712013625/https://www.hkcnews.com/aboutus/#subscribe)

---

![博客 | 讀者來論](https://web.archive.org/web/20210712013625im_/https://www.hkcnews.com/uploads/avatars/8bd6baf7-e90b-4ec4-be4c-cae03b96fcef.png?1272509898)

**博客 | 讀者來論**

【讀者來論・眾聲】這個專欄開放讀者來論，不設稿酬，稿件請電郵至[email protected]，主旨請註明：投稿【眾聲】。稿件是否採納由《眾新聞》編輯部決定。來稿請說明刊登時採用的名字。
