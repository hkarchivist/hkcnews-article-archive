---
title: "輕輕的我走了，正如我輕輕的來。"
date: "2018-01-23"
last_updated: "2018-01-23 20:33:18"
author: "一悠"
category: "眾說"
tags:
  - "特首"
  - "林鄭月娥"
  - "林鄭"
  - "Carrie Lam"
  - "僭建"
  - "鄭若驊"
url: "https://web.archive.org/web/20210701075337/https://www.hkcnews.com/article/9640/%E9%84%AD%E8%8B%A5%E9%A9%8A-%E5%83%AD%E5%BB%BA-%E6%9E%97%E9%84%AD%E6%9C%88%E5%A8%A5-9644/%E8%BC%95%E8%BC%95%E7%9A%84%E6%88%91%E8%B5%B0%E4%BA%86%EF%BC%8C%E6%AD%A3%E5%A6%82%E6%88%91%E8%BC%95%E8%BC%95%E7%9A%84%E4%BE%86%E3%80%82"
original_url: "https://www.hkcnews.com/article/9640/%E9%84%AD%E8%8B%A5%E9%A9%8A-%E5%83%AD%E5%BB%BA-%E6%9E%97%E9%84%AD%E6%9C%88%E5%A8%A5-9644/%E8%BC%95%E8%BC%95%E7%9A%84%E6%88%91%E8%B5%B0%E4%BA%86%EF%BC%8C%E6%AD%A3%E5%A6%82%E6%88%91%E8%BC%95%E8%BC%95%E7%9A%84%E4%BE%86%E3%80%82"
---

# 輕輕的我走了，正如我輕輕的來。

明天阿鄭終於要見家翁啦！而阿㐂，食完芝士火煱就早d瞓，瑞士時間凌晨三四點還要爬起身睇「眾新聞」直播司長上火煱。

香港股民據說有一球，百萬雄師再創新高。明天手機上按一下騰訊，再按一下就看騰雞的司長，資訊科技咁厲害，騰訊一定仲有排升，五百蚊樓下揸住勿沽，很快有大行話睇㐂。

至於今早司長的 [地庫相曝光](https://web.archive.org/web/20210701075337/https://hk.news.appledaily.com/local/realtime/article/20180123/57742170) ，人人估相從那裡來。地產高層老友一看就説是當年有人睇樓映落，今日有用就流出。

明早一開會一定又話司長上來並不是要聚焦僭建，要講下其他嘢，大玩閃避球就預咗㗎啦！不過這次可不是咁容易甩身的。

因為最討厭是阿㐂講的「包容」，太忙要包容，話阿鄭新女下海，都近六十歲人仲因為未歷官塲冇經驗要包容？二十七歲本土靚女蕙禎才真正是新女下海，又唔見你包容？又唔見你幫口話蕙禎只是因為個口生「飛滋」，而把china讀成支那？要靚女嘔糧破產真係要佢下海才收貨。阿炎阿聰又夠新佬新仔下海啦，而家仲要被人玩second DQ，阿聰仲要電子通櫃。你玩要到咁寸咁絕，一有位入，人家一定百倍奉還。

<figure>
<img src="https://web.archive.org/web/20210701075337im_/https://www.hkcnews.com/news_新聞/hk-discuss/2018/01/僭建-鄭若驊-立法會-20180123202422_2168_large.jpg" alt="">
</figure>

小鮮肉時的徐志摩扮憂鬱，寫新詩溝死女——「輕輕的我走了，正如我輕輕的來」，這一句對司長明天可能啱用，「我揮一揮衣袖，不帶走一片雲彩」，呢句就唔啱啦，你這十幾天出了不少公帑人工，你這十多天除了自己做仲裁和裝修佬開會，還做了什麽？請你嘔出十多天糧，供執印花的婆婆及長毛買麵包。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210701075337/https://www.hkcnews.com/aboutus/#subscribe)

---

![博客 | 一悠](https://web.archive.org/web/20210701075337im_/https://www.hkcnews.com/uploads/avatars/2c58e158-9035-4161-92ef-b4b56f5e3747.png?873536568)

**博客 | 一悠**

【一悠・到此一遊】喜歡談古論今，也常談股論金。心理、鋼琴、股票、教育，交义感染，交流一下。學歷：香港中文大學文學士，研究院教育文憑，澳洲新南威爾斯大學碩士（堅有證書㗎，卻無野雞大學博士，也不必請律師去找證書）
