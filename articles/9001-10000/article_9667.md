---
title: "包容，包庇，其實是包皮過長！"
date: "2018-01-24"
author: "一悠"
category: "眾說"
tags:
  - "特首"
  - "林鄭月娥"
  - "林鄭"
  - "Carrie Lam"
  - "立法會"
  - "鄭若驊"
url: "https://web.archive.org/web/20210706075337/https://www.hkcnews.com/article/9667/%E9%84%AD%E8%8B%A5%E9%A9%8A-%E6%9E%97%E9%84%AD%E6%9C%88%E5%A8%A5-%E7%AB%8B%E6%B3%95%E6%9C%83-9667/%E5%8C%85%E5%AE%B9%EF%BC%8C%E5%8C%85%E5%BA%87%EF%BC%8C%E5%85%B6%E5%AF%A6%E6%98%AF%E5%8C%85%E7%9A%AE%E9%81%8E%E9%95%B7%EF%BC%81"
original_url: "https://www.hkcnews.com/article/9667/%E9%84%AD%E8%8B%A5%E9%A9%8A-%E6%9E%97%E9%84%AD%E6%9C%88%E5%A8%A5-%E7%AB%8B%E6%B3%95%E6%9C%83-9667/%E5%8C%85%E5%AE%B9%EF%BC%8C%E5%8C%85%E5%BA%87%EF%BC%8C%E5%85%B6%E5%AF%A6%E6%98%AF%E5%8C%85%E7%9A%AE%E9%81%8E%E9%95%B7%EF%BC%81"
---

# 包容，包庇，其實是包皮過長！

打仗時打傷一個敵人，好過打死，一個傷兵拖累兩三個士兵照顧，戰鬥力大減，唯有全隊龜縮挨打。

潘鄭這件傷兵，累到建制佬全體玩龜縮。

<figure>
<img src="https://web.archive.org/web/20210706075337im_/https://www.hkcnews.com/news_新聞/hk-discuss/2018/01/鄭若驊-僭建-立法會-20180124202832_2004_large.jpg" alt="">
<figcaption>鄭若驊今天前赴立法會，回答一項口頭質詢。何君健攝</figcaption>
</figure>

包皮過長是指在沒有勃起的情況下，龜頭部份被包皮完全覆蓋，有時會發炎，性交困難，煩惱又恐懼。今天阿鄭上立法會，建制派就唯有全部龜縮啦，封晒口，死晒「狗」，全被潘鄭這塊過長的包皮全覆蓋，不能人道。阿爺又未落指令，唯有玩收旗。

包皮過長咪做手術囉，係人都知，割包皮是最「依絲汁」的手術之一。小小一刀，就——「成個男人番晒嚟」，雄風重振。

有冇人咁蠢由得佢發炎，不去做手術？想玩自閹呀？有！潘鄭加建制就係咁，今日又話下個禮拜再講，由得佢繼續發炎！

小學雞都識講，政治，一日都嫌多。

<figure>
<img src="https://web.archive.org/web/20210706075337im_/https://www.hkcnews.com/news_新聞/hk-discuss/2018/01/鄭若驊-立法會議員-20180124152049_1ef5_large.jpg" alt="">
<figcaption>泛民議員今天拍晒枱大鬧。何君健攝</figcaption>
</figure>

泛民今日當然表面上扮晒拍枱兼大鬧，心中其實大喜，咁豬嘅發炎自閹對手真係去邊度搵！   
 再拖兩天，民調一出，你估有幾多人會撐阿鄭做落去？我的朋友就冇啦。到時發炎到入急症室。昨天我的題目 [「輕輕的我走了」](https://web.archive.org/web/20210706075337/https://bit.ly/2rszMgs) ，就有回應話以為佢辭職，點知「中空寶」，嘩，為什麼她這麼樣衰乞人憎？

包容包庇就包出包皮過長，引刀成一快啦！其實你不引刀我仲開心，仲有排花生，仲有利泛民。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210706075337/https://www.hkcnews.com/aboutus/#subscribe)

---

![博客 | 一悠](https://web.archive.org/web/20210706075337im_/https://www.hkcnews.com/uploads/avatars/2c58e158-9035-4161-92ef-b4b56f5e3747.png?873536568)

**博客 | 一悠**

【一悠・到此一遊】喜歡談古論今，也常談股論金。心理、鋼琴、股票、教育，交义感染，交流一下。學歷：香港中文大學文學士，研究院教育文憑，澳洲新南威爾斯大學碩士（堅有證書㗎，卻無野雞大學博士，也不必請律師去找證書）
