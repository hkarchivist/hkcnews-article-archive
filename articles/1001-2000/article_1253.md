---
title: "咸濕村長"
date: "2017-01-28"
author: "撐久硬淨"
category: "眾說"
tags:
  - "香江"
  - "HK"
  - "香港"
  - "Hong Kong"
url: "https://web.archive.org/web/20210703012507/https://www.hkcnews.com/article/1253/hong-kong"
original_url: "https://www.hkcnews.com/article/1253/hong-kong"
---

# 咸濕村長

話說香港有條氓主村，大概百零戶人家， 村長蘇氓擁有二十多戶房子，多年來一直擔當村長角色。 阿蘇村長一生唯淡泊，真是遊手好閒，兩袖清風， 平常冇乜正經事做，也冇乜正經收入，最多幫人睇下風水睇下面相， 食老本靠收租，不過村屋的租貴極有限。某夜，阿蘇在睡夢中突然大喊一聲，唔知乜鬼同佢報夢報咗條發財絕橋。

之後半年，阿蘇陸續把原來的住戶清走，改裝成鳳樓，租給一樓一鳳。

條村本來就唔大，有一定程度的熱鬧擠逼，突然多咗咁多美艷性感的鳳姐和奇怪客人出入，尤其各家的師奶和女孩子當然非常唔like，於是投訴抗議之聲不絕。

這時候，阿蘇村長卻非常公道的說，嫖妓固然是不好的事，但鳳姐的職業卻是合法的。在這自由法治又尊重人權的社會，我們應該給予少數人生存的空間。這樣吧，我用軟性的方法來逼她們知難而退。

於是村長立馬出了三大政策給他的鳳姐租客: 1、門口列明你是鳳姐以茲識別 ；2、門口請張貼警語：嫖妓令你身敗名裂/嫖妓可能感染性病/嫖妓令人鄙視 (警語三選一) 3、即日起加租100%

不過鳳姐們計過條數，依然有賺，羊毛出在羊身上，你加租我又試下加價，結果客人冇少到不單只，仲淘汰咗D質數差嘅同行和消費唔起嘅cheap客，於是成條村無論鳳姐和客人的質素都高咗…

如是者過了十年，鳳姐換了幾批依然住滿滿，門口的標語貼得大大，鳳姐生意平均跌了三成但賺多咗三倍，最重要係，阿蘇村長嘅租金收入比起十年前增加了五倍…而氓主村每天仍在吵吵 鬧鬧中渡過…

香港自唐英年於2008二月起不再徵收紅酒稅(係人都知呢位唐公子是著名紅酒收藏家)，同步增加煙草稅100%以抵平稅收，之後政府就如同咸濕村長一手推行冇乜Q用的禁煙政策，一邊袋袋平安煙草稅。香港現在一包萬字牌香煙賣到HK$57，是台灣同牌子的二倍多，不過香港吸煙人口比例並無少台灣一半喎。

上集講到WHO勸諭推行戒糖計劃，因為食糖毒過抽煙。不過全世界政府似乎對推動戒糖並不積極，也不會增加含糖飲品食品的糖稅之類，卻假借多數人喜惡之名，不斷增加煙草稅飽足庫房，同時推出不同政策趕絕煙民的生活空間。政府呢種行為，除咗咸濕，一時間也想不到其他文字來形容。

我可沒有要撐一樓一鳳或吸煙是不是一件好事，不過有利益衝突者如何能擔當一個持平的判決者？ 最近迷上一本書叫做《可侵犯的尊嚴》，說到民主重點並不是只在於遵從多數人意願， 也在於容許少數人的生存空間。

<figure>
<img src="https://web.archive.org/web/20210703012507im_/https://www.hkcnews.com/news_新聞/hk-discuss/2017/01/書-HK-書籍-20170127225647_1886_large.jpg" alt="">
</figure>

假借多數人意願去推行政策彷彿是理所當然的，今日的香港地愈來愈少地方可供抽煙，雖然這是一項完全合法的行為，全球70億人口中有總數近10億的煙民，佔各主要國家總人口的10-30%不等。煙民佔人口一至三成，可謂少數中的多數。今日香港的所有公眾泳池和沙灘都不能玩沙灘波(請問沙灘波唔係沙灘玩應去邊度玩呢？)又香港的中小學為了大家的學業壓力，早已陸續減少甚至取消音樂課、體育課、畫畫課。不知何時，香港已沒有地方可供地攤或小販擺賣，今天想整返串炸豬大腸或咖喱魚蛋唔知要走幾多條街，再過幾年， 可能連咸魚和臘腸都冇得你食…

這些決策據說當時都是符合多數人利益而決定的，據說人人讚好，並無多少人反對……(第8集)


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210703012507/https://www.hkcnews.com/aboutus/#subscribe)

---

![博客 | 撐久硬淨](https://web.archive.org/web/20210703012507im_/https://www.hkcnews.com/uploads/avatars/67fbe415-7e6f-4e9a-b1be-1109d13ec660.png?1551442189)

**博客 | 撐久硬淨**

【撐久硬淨・撐硬】末代打工仔，堅守撐、久、硬、淨四大原則。遊走港台媒體界、廣告界、各產業界，見盡吹牛拍馬陰險古惑，仲未死得。你吹得我脹咩？
