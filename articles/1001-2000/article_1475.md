---
title: "《華郵》改革成功　同業雞年加油"
date: "2017-02-03"
author: "摩記"
category: "眾說"
tags:
  - "蘋果日報"
  - "appledaily"
  - "appledaily hk"
  - "苹果日报"
  - "蘋果新聞"
  - "蘋果日報香港"
  - "互聯網"
  - "華盛頓郵報"
  - "axios"
url: "https://web.archive.org/web/20170326055922/https://www.hkcnews.com/article/1475/%E3%80%8A%E8%8F%AF%E9%83%B5%E3%80%8B%E6%94%B9%E9%9D%A9%E6%88%90%E5%8A%9F%3000%E5%90%8C%E6%A5%AD%E9%9B%9E%E5%B9%B4%E5%8A%A0%E6%B2%B9"
original_url: "https://www.hkcnews.com/article/1475/%E3%80%8A%E8%8F%AF%E9%83%B5%E3%80%8B%E6%94%B9%E9%9D%A9%E6%88%90%E5%8A%9F%3000%E5%90%8C%E6%A5%AD%E9%9B%9E%E5%B9%B4%E5%8A%A0%E6%B2%B9"
---

# 《華郵》改革成功　同業雞年加油

過年前，看到有些文章講美國一個新網媒 [Axios](https://web.archive.org/web/20170326055922/https://www.axios.com/) ，Axios是以短小精幹報導其內容，Axios常用一個smart字來形容其內容，也用上smart brevity。brevity中文是簡潔，加上一個smart字又是甚麼一回事，對新媒體有興趣的朋友，應到Axios一看。

過年前跟《蘋果》舊同事在灣仔大榮華午飯小聚。報人係好認真嘅，老編彭基哥起題──群英聚義大榮華，由耀哥寫字。基哥狀態很勇，黑色貼身T恤，好heavy metal look，還去gym work out，下次再見面睇吓隻老鼠仔走咗出嚟未。耀哥更厲害，每日四圍走，停底就打大聖劈掛，或寫大字，文又得、武又得，得咗！

<figure>
<img src="https://web.archive.org/web/20170326055922im_/https://www.hkcnews.com/news_新聞/hk-discuss/2017/02/Hong%20Kong-雞年-appledaily-20170203210015_1b52_large.jpg" alt="">
</figure>

見番咁多舊同事，一幕幕的《蘋果》那些年又湧現出來。記得有一次三點鐘鋤報會，堅哥媽媽聲閙編輯，因為一條題「半百老翁」。堅哥罵：你老味！五十歲就係老翁？咁坐係度咪全部都係老嘢？」當時望望堅哥，睇睇董社，笑係要忍嘅，眨吓眼自己也當了老翁，呢次笑呢啲。

我2001年離開Next Media，依家Next Media名都改埋，叫Next Digital，我都係覺得Next Media啱聽啲，Media包括Digital，Digital就不一定有Media，點都好啦！沙蟹就沙蟹啦！見番咁多舊同事都係開心嘅。無論是自己離開或者被離開的，都要多謝Jimmy(黎智英)俾我哋一個機會大家認識過及努力過。望番轉頭人生有好多站頭，有啲站頭你會開心，有啲站頭你會唔高興，但過咗一段時間，你將唔同嘅站頭的人和事串起嚟，你會有多些體會，多些感恩，人生也豐富起來。

係香港這幾年有關傳媒新聞係離不開裁員、關閉等等，也有不少網媒出現，如財雄勢大的 [《香港01》](https://web.archive.org/web/20170326055922/https://www.hk01.com/) ，有創意的 [《100毛》](https://web.archive.org/web/20170326055922/http://www.tvmost.com.hk/) ，也有 [《D100》](https://web.archive.org/web/20170326055922/http://www.d100.net/) 及2017的 [《眾新聞》](hkcnews.com) 等等，但當大多數的媒體都跑到手機上，那麼優勢係乜呢？唔like又點睇到你呢？曾經有位前輩向一位想投資傳媒的老闆講：「冇錢學乜人做傳媒」，係對係錯，時間會有答案。但我認為香港網媒的做法比很多市場係落後嘅。

Amazon的 [Jeff Bezos](https://web.archive.org/web/20170326055922/https://en.wikipedia.org/wiki/Jeff_Bezos) 收購 [Washington Post](https://web.archive.org/web/20170326055922/https://www.washingtonpost.com/) （《華盛頓郵報》）三年之後，終於改革成功。Bezos注入的就是錢和科技，將Washington Post變成一家傳媒及科技公司。將readership變成data主導，加強marketing及conent distribution等等，但有一點是最重要的，Bezos先生沒有影響Washington Post的編採運作。經驗豐富的編輯們記者們，不斷將內容做得更適合在互聯網及手機上發放。Washington Post開始請人了，開始有錢賺了。各位行家，雞年加油！

---

![博客 | 摩記](https://web.archive.org/web/20170326055922im_/https://www.hkcnews.com/uploads/avatars/076b29c0-d796-4f93-94ca-c0427b20a9c5.png?781888462)

**博客 | 摩記**

【摩記・跑山記】傳媒市場人。相信舊媒體、新媒體都是內容主導。剛剛成立WeeAre.com，一個由內容、社交媒體、大數據主導的網上媒體，希望嘗試在這個傳媒不景氣的時代，尋找一個新的空間。
