---
title: "可唔可以去銀行入數捐錢㗎？"
date: "2018-04-12"
last_updated: "2018-04-12 15:04:23"
author: "一悠"
category: "眾說"
tags:
  - "leung chun ying"
  - "梁振英"
  - "689"
  - "CY Leung"
  - "思歪梁"
  - "狼英"
  - "梁特"
  - "梁特首"
  - "港獨之父"
  - "UGL"
  - "UGL Limited"
  - "United Group Limited"
  - "天下為公"
url: "https://web.archive.org/web/20210707130932/https://www.hkcnews.com/article/11389/%E6%A2%81%E6%8C%AF%E8%8B%B1-%E5%A4%A9%E4%B8%8B%E7%82%BA%E5%85%AC-ugl-11390/united-group-limited"
original_url: "https://www.hkcnews.com/article/11389/%E6%A2%81%E6%8C%AF%E8%8B%B1-%E5%A4%A9%E4%B8%8B%E7%82%BA%E5%85%AC-ugl-11390/united-group-limited"
---

# 可唔可以去銀行入數捐錢㗎？

捐錢啦！捐十蚊都好㗎！食少兩個豬仔包，人哋林卓廷做咁多嘢，我哋捐捐錢，已是最容易最舒服的事。 [「天下為公眾籌網頁」](https://web.archive.org/web/20210707130932/https://www.fringebacker.com/zh-tw/projects/DP-Action/) 。

<figure>
<img src="https://web.archive.org/web/20210707130932im_/https://www.hkcnews.com/news_新聞/hk-discuss/2018/04/UGL-天下為公-689-20180412144713_d7c1_large.png" alt="">
<figcaption>截至4月12日下午2點半，天下為公的籌款已達1,234,465元。FringeBacker網站截圖</figcaption>
</figure>

想不到689，仍然咁有黑色號召力——一陣間，嗰兩球嘅目標，相信很快就要達到。主要也是，梁振英，冇新招，一見眾籌，就又要出律師信，準備告人誹謗，於是變成號召更多人來捐錢，正超低能。

老實講，如果真係身冇屎嘅，我689真係話之佢乜嘢眾籌，得閒就坐頭等機位飛返英國——遺失行李又有靚女空姐幫你由禁區外攞入嚟——龍蝦做早餐，不知幾爽，但偏偏又要搞什麼律師信，真是海鮮痕！冇嘢做，冇風度。

林卓廷就要坐經濟位去澳洲搵律師，還要自己俾錢食嘢，澳洲食嘢不便宜㗎——叫佢去Coles——買燒雞食麵包飲牛奶呀！最平㗎啦。

很多群組朋友問，除了網上捐款外，有冇得銀行入數捐款之類㗎 ？有冇得「八達通嘟一嘟捐款㗎」？哈哈，填信用卡資料，有些人會覺得麻煩，民主黨可否提供多些眾籌途徑？

[天下為公眾籌網址](https://web.archive.org/web/20210707130932/https://www.fringebacker.com/zh-tw/projects/DP-Action/)


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210707130932/https://www.hkcnews.com/aboutus/#subscribe)

---

![博客 | 一悠](https://web.archive.org/web/20210707130932im_/https://www.hkcnews.com/uploads/avatars/2c58e158-9035-4161-92ef-b4b56f5e3747.png?873536568)

**博客 | 一悠**

【一悠・到此一遊】喜歡談古論今，也常談股論金。心理、鋼琴、股票、教育，交义感染，交流一下。學歷：香港中文大學文學士，研究院教育文憑，澳洲新南威爾斯大學碩士（堅有證書㗎，卻無野雞大學博士，也不必請律師去找證書）
