---
title: "仗義每多屠狗輩"
date: "2021-06-22"
author: "假才子"
category: "眾說"
tags:
  - "黎智英"
  - "壹傳媒"
  - "國安法"
url: "https://web.archive.org/web/20210927034815/https://www.hkcnews.com/article/42635/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-42635/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
original_url: "https://www.hkcnews.com/article/42635/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-42635/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
---

# 仗義每多屠狗輩

<figure>
<img src="https://web.archive.org/web/20210927034815im_/https://www.hkcnews.com/news_新聞/hk-discuss/2021/02/黎智英-法院-20210209132339_d67e_large.jpg" alt="">
<figcaption>美聯社照片</figcaption>
</figure>

食飯時講起，屋企人奇怪，在佢印象中肥佬黎就係個投機商人，創立《蘋果》一開始都只係份八卦小報，依家變咗民主鬥士，仲要中途好多機會可以褪軚／走佬都唔褪／走。

我就話，唔知你有冇聽過句說話叫仗義每多屠狗輩。有時有些你睇唔起，出身普通的人，在關鍵時刻反而會挺身而出，而一些傳統精英，則只顧著明哲保身。

就好似相反的，林鄭、楊潤雄、李百全之流，邊個唔係港大畢業做幾廿年港英AO，依家做晒破壞香港的急先鋒。

即係，我讀政治學，講理論時通常將個人因素減到最小，因為樣樣嘢都靠英雄打救，就唔需要講理論分析咁多其他因素啦，但實情係往往有些關鍵人物，係無法用一般損益角度去分析。

再比幾個例子。舒特拉，本來都係一個普通商人而已。哈維爾，寫稿的。華里沙，工廠工人。到底乜野驅使佢地做英雄？佢地自己先知。當時其他精英做緊乜？唔深究了。

總之英雄莫問出處，唔係依個人好似有套完美package就係英雄，有時好似小人物的人在關鍵時反而爆發成英雄。btw依家上網搵返先醒起，仗義每多屠狗輩，下一句正是，負心多是讀書人。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210927034815/https://www.hkcnews.com/aboutus/#subscribe)

---

![博客 | 假才子](https://web.archive.org/web/20210927034815im_/https://www.hkcnews.com/uploads/avatars/058f1c51-5648-439a-bd56-51fde2c9899c.png?1475201573)

**博客 | 假才子**

【假才子・假分析】筆者是比較政治碩士學歷，現為傳媒工作者。取名「假才子」是因為現在流行才子才女，但又沒人敢承認自己是假大空才子才女，故先行澄清。文章寫得不好還請見諒，畢竟我不是真才子。
