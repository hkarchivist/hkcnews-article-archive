---
title: "神又係你鬼又係你"
date: "2020-08-01"
author: "假才子"
category: "眾說"
tags:
  - "特首"
  - "林鄭月娥"
  - "林鄭"
  - "Carrie Lam"
  - "國際制裁"
  - "押後選舉"
url: "https://web.archive.org/web/20200809201607/https://www.hkcnews.com/article/32511/%E6%8A%BC%E5%BE%8C%E9%81%B8%E8%88%89-%E5%9C%8B%E9%9A%9B%E5%88%B6%E8%A3%81-%E6%9E%97%E9%84%AD%E6%9C%88%E5%A8%A5-32511/carrie-lam"
original_url: "https://www.hkcnews.com/article/32511/%E6%8A%BC%E5%BE%8C%E9%81%B8%E8%88%89-%E5%9C%8B%E9%9A%9B%E5%88%B6%E8%A3%81-%E6%9E%97%E9%84%AD%E6%9C%88%E5%A8%A5-32511/carrie-lam"
---

# 神又係你鬼又係你


{{< video src="https://web.archive.org/web/20200809201607if_/https://www.facebook.com/plugins/video.php?href=https%3A%2F%2Fwww.facebook.com%2FRTHKVNEWS%2Fvideos%2F326957428339353%2F&show_text=0&width=560" >}}


聽林鄭記者會，我諗我冇聽錯，佢竟然仲好意思講咩之前幾個月宗數低證明政府政策有效云云，但又唔提點解依家宗數急升。真係禮義廉到一個極點，可以厚面皮到咁都得。宗數低變宗數高，咪因為你解封關，比廿萬人免檢疫囉。

因為疫情嚴峻而要取消立法會選舉（which is 假理由，真理由大家都知係驚輸），搞到疫情嚴峻咪就係你囉。咩選舉幾難做呢樣嗰樣，你無能就認無能啦，跟住平日好鐘意認叻，提自己年年考第一嗰個又係你。

<figure>
<img src="https://web.archive.org/web/20200809201607im_/https://www.hkcnews.com/news_新聞/hk-discuss/2020/08/押後選舉-新型冠狀病毒-林鄭-20200801170933_9c26_large.jpg" alt="">
<figcaption>神又係你鬼又係你的特首777。</figcaption>
</figure>

諗落香港真係一切事都係神又係你鬼又係你。

一時唔比堂食，全民踎街，一時又比返堂食，咪又係因為你囉。

因為港獨多要國安法，港獨出現咪又因為你「港獨之母」 搞咩逃犯條例又縱容警暴搞到全城憤怒，眾叛親離囉。因為外國勢力要國安法，外國介入咪又你搞到咁大件事， 為國家添煩添亂，正好成為外國介入的藉口囉。

仲有如果你同成班親中派真係被外國制裁（當然我咁愛國愛港係堅決反對的），都係只有你哋自己賴㗎咋，唔好賴咩國際線呀，最好咁多外國政府係咁容易被幾個𡃁仔老點啦。不過，真係被制裁都唔洗驚嘅，因為香港地位係國家指定，外國制裁係冇影響，反華勢力注定失敗，係咪？


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20200809201607/https://www.hkcnews.com/aboutus/#subscribe)

---

![博客 | 假才子](https://web.archive.org/web/20200809201607im_/https://www.hkcnews.com/uploads/avatars/058f1c51-5648-439a-bd56-51fde2c9899c.png?1475201573)

**博客 | 假才子**

【假才子・假分析】筆者是比較政治碩士學歷，現為傳媒工作者。取名「假才子」是因為現在流行才子才女，但又沒人敢承認自己是假大空才子才女，故先行澄清。文章寫得不好還請見諒，畢竟我不是真才子。
