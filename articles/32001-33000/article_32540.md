---
title: "深喉探測隊深入深層次"
date: "2020-08-03"
author: "一悠"
category: "眾說"
tags:
  - "第三波疫情爆發"
  - "內地核酸檢測支援隊"
url: "https://web.archive.org/web/20210630004105/https://www.hkcnews.com/article/32540/%E7%AC%AC%E4%B8%89%E6%B3%A2%E7%96%AB%E6%83%85%E7%88%86%E7%99%BC-%E5%85%A7%E5%9C%B0%E6%A0%B8%E9%85%B8%E6%AA%A2%E6%B8%AC%E6%94%AF%E6%8F%B4%E9%9A%8A-32540/%E6%B7%B1%E5%96%89%E6%8E%A2%E6%B8%AC%E9%9A%8A%E6%B7%B1%E5%85%A5%E6%B7%B1%E5%B1%A4%E6%AC%A1"
original_url: "https://www.hkcnews.com/article/32540/%E7%AC%AC%E4%B8%89%E6%B3%A2%E7%96%AB%E6%83%85%E7%88%86%E7%99%BC-%E5%85%A7%E5%9C%B0%E6%A0%B8%E9%85%B8%E6%AA%A2%E6%B8%AC%E6%94%AF%E6%8F%B4%E9%9A%8A-32540/%E6%B7%B1%E5%96%89%E6%8E%A2%E6%B8%AC%E9%9A%8A%E6%B7%B1%E5%85%A5%E6%B7%B1%E5%B1%A4%E6%AC%A1"
---

# 深喉探測隊深入深層次

<figure>
<img src="https://web.archive.org/web/20210630004105im_/https://www.hkcnews.com/news_新聞/hk-discuss/2020/08/深喉嚨deep%20throat-20200803211952_29e3_large.jpg" alt="">
<figcaption>《深喉》電影海報</figcaption>
</figure>

《深喉》是美國鹹片的經典，內容是女主角的性高潮位是在喉嚨，要不停口交。嘩，咁嘅劇情當然令四十多年前的青春期後生仔——聞之神往！

前輩說，他當年讀中五，但係生得高，於是戴帽、「著大人衫」，搏懵，竟給他買到飛入了戲院看這套叫做「兒童不宜」的戱。睇完深喉，講給冇得入戲院的、目瞪口呆的同輩聼，那種偷偷摸摸，足足興奮了一個星期！

但今次偉大祖國派來的——「深喉測試隊」，卻沒有令到香港人興奮喎？


{{< video src="https://web.archive.org/web/20210630004105if_/https://www.youtube.com/embed/o9IHqpR6KyE" >}}


只有曾國衞陳肇始走去迎接，特區政府自己做戲買埋紥花，夾塞到隊員手上，自己拍埋手掌。

香港人都竟然會懷疑，嘩，啲「深喉料」會不會被送中㗎？呢班隊員係乜嘢Quali㗎有冇牌呀？嘩，乜佢哋唔使自我隔離十四日㗎？啲儀器乾唔乾淨㗎？大吉利是有乜冬瓜豆腐保險有冇得賠㗎⋯⋯⋯⋯

講到尾咪又係信心問題！如果來的是美國的Deep throat隊，日本隊，或者是台灣中華民國的隊員，你估會唔會有咁大反應呀嗱？

所以這根本不只是深喉的問題，而是深層次矛盾的問題。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210630004105/https://www.hkcnews.com/aboutus/#subscribe)

---

![博客 | 一悠](https://web.archive.org/web/20210630004105im_/https://www.hkcnews.com/uploads/avatars/2c58e158-9035-4161-92ef-b4b56f5e3747.png?873536568)

**博客 | 一悠**

【一悠・到此一遊】喜歡談古論今，也常談股論金。心理、鋼琴、股票、教育，交义感染，交流一下。學歷：香港中文大學文學士，研究院教育文憑，澳洲新南威爾斯大學碩士（堅有證書㗎，卻無野雞大學博士，也不必請律師去找證書）
