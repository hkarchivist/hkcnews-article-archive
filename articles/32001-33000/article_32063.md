---
title: "林鄭：有議員要求我去立會　我反問「只係俾機會做多場戲」"
date: "2020-07-17"
author: "實習記者胡尚佑"
category: "眾聞"
tags:
  - "立法 會"
  - "Legco"
  - "立法 會 議員"
  - "立法 会"
  - "legislative council"
  - "立法"
  - "hong kong legislative council"
  - "legco hk"
  - "特首"
  - "林鄭月娥"
  - "林鄭"
  - "Carrie Lam"
  - "美國"
  - "美利堅合眾國"
  - "港版國安法"
url: "https://web.archive.org/web/20220124041631/https://www.hkcnews.com/article/32063/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD_%EF%BF%BD%EF%BF%BD%EF%BF%BD-32063/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
original_url: "https://www.hkcnews.com/article/32063/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD_%EF%BF%BD%EF%BF%BD%EF%BF%BD-32063/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
---

# 林鄭：有議員要求我去立會　我反問「只係俾機會做多場戲」

特首林鄭月娥接受香港開電視訪談節目《聲東擊西》訪問，被問及過去3年施政挑戰及未來2年工作方向等。主持人黃永問及林鄭月娥，有否擔心被美國或其他國家針對，然後作出制裁？林鄭月娥回應指不害怕：「我喺美國無資產，亦都唔係好嚮往去美國，咁佢唔俾簽證我，我就唔去囉。」


{{< video src="https://web.archive.org/web/20220124041631if_/https://www.youtube.com/embed/hldZhlFmgIM" >}}


林鄭月娥在節目上，被問及剩餘的兩年特首任期內，打算如何與更激進的立法機關合作。林鄭說，現時就算是不太激進的「建設派」都很難溝通，很難進入立法會做理性互動：「當有部分立法會議員要求我去立法會，我就反問番，我入立法會只是俾個機會做多場戲。」

林鄭又認為，她與立法機關的關係有段時間相對平和，直至立法會補選（未有說明那個補選），涉及特區與中央的關係時就開始惡化：「有啲鼓吹港獨嘅人，特別行政區認為呢啲人唔能夠參選，當時關係已經開始惡化，去到修例更加無偈傾，所以我喺呢方面（與激進人士溝通）都不寄予厚望。」她稱，希望在未來兩年爭取做實事：「亦希望能夠將香港正本清源。我哋要履行一國兩制之下憲制的任務，維護國家安全係其中一個最重要嘅憲制任務。」

林鄭月娥提到，未來兩年任期仍然想做有關房屋、教育甚至文化的工作，但如果政治問題不解決，相信仍會是舉步維艱。那麼政治問題如何解決？林鄭回應，在較高層次下，是要整個社會可以加強對一國兩制的掌握：「如果時常認為香港可以自決，香港可以決定自己前途，又甚至可以不需要維護國家安全，同內地永遠保持對抗態度，先天性已經好難。」

過去3年多的特首工作，林鄭月娥形容有得有失，令她更認清與中央之間的憲制關係：「畢竟行政長官係唯一一個雙負責制，既向中央人民政府負責，又要向香港特別區負責。如果喺香港特別行政區入面，對於憲制關係理解的人不多，就會成日出現問題。」

林鄭稱，特首工作令她更深體會到香港是個很複雜的地方：「因為（香港）非常自由，非常開放，所以話唔受外部勢力影響，亦都唔係，一定有呢啲影響力喺度。係咁樣大環境，大氣候下，點樣保持到特別行政區可以履行一國兩制要求，其實都係好大挑戰。」說畢後，她向主持人再補充：「不過你識我咁耐，你都知我係鍾意挑戰嘅人，所以面對呢啲一個又一個嘅難關，我從來都冇氣餒去諗辦法解決。」她認為，自己失去很多個人時間：「我而家基本上都無個人時間，所以有多啲時間靜落嚟思考下，都係一個難得機會。」她又說：「行政長官都幾難做。」

<figure>
<img src="https://web.archive.org/web/20220124041631im_/https://www.hkcnews.com/news_新聞/hk-discuss/2020/07/林鄭-20200717205932_17ef_large.png" alt="">
</figure>

被問到新局長表現如何、新舊團隊銜接的情況。林鄭月娥笑指：「呢條問題好難答。」她形容，現時各司局長都很有團隊精神，她特別鼓勵司局長：「呢個時候加入問責團隊，唔簡單，佢（問責團隊）唔係一份工，係要有好大使命感，先可以日日頂得住啲壓力，同埋好唔健康嘅人身攻擊。唔單止官員自己，包括身邊屋企人，被起底呀同嚇佢哋。」林鄭又透露，在組織問責班子時曾遇到困難：「都試過組班時，好多時就算問到佢本人肯，返到去問一問太太就唔肯。」

對於下一份施政報告重點，林鄭月娥表示已開始籌備，但因限聚令關係未能啟動，因未能一大班人討論。但她透露，下一份施政報告離不開談政治，基於兩點：「一來呢一年幾的事，二來係新一屆立法會，所以都係要談一談政治。」
