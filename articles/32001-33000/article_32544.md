---
title: "提提你：喺亞博曾唔見全港選民資料"
date: "2020-08-03"
author: "假才子"
category: "眾說"
tags:
  - "選民資料"
  - "電腦失竊"
  - "亞博館社區治療設施"
url: "https://web.archive.org/web/20210630083808/https://www.hkcnews.com/article/32544/%E4%BA%9E%E5%8D%9A%E9%A4%A8%E7%A4%BE%E5%8D%80%E6%B2%BB%E7%99%82%E8%A8%AD%E6%96%BD-%E9%81%B8%E6%B0%91%E8%B3%87%E6%96%99-%E9%9B%BB%E8%85%A6%E5%A4%B1%E7%AB%8A-32544/%E6%8F%90%E6%8F%90%E4%BD%A0%EF%BC%9A%E5%96%BA%E4%BA%9E%E5%8D%9A%E6%9B%BE%E5%94%94%E8%A6%8B%E5%85%A8%E6%B8%AF%E9%81%B8%E6%B0%91%E8%B3%87%E6%96%99"
original_url: "https://www.hkcnews.com/article/32544/%E4%BA%9E%E5%8D%9A%E9%A4%A8%E7%A4%BE%E5%8D%80%E6%B2%BB%E7%99%82%E8%A8%AD%E6%96%BD-%E9%81%B8%E6%B0%91%E8%B3%87%E6%96%99-%E9%9B%BB%E8%85%A6%E5%A4%B1%E7%AB%8A-32544/%E6%8F%90%E6%8F%90%E4%BD%A0%EF%BC%9A%E5%96%BA%E4%BA%9E%E5%8D%9A%E6%9B%BE%E5%94%94%E8%A6%8B%E5%85%A8%E6%B8%AF%E9%81%B8%E6%B0%91%E8%B3%87%E6%96%99"
---

# 提提你：喺亞博曾唔見全港選民資料

<figure>
<img src="https://web.archive.org/web/20210630083808im_/https://www.hkcnews.com/news_新聞/hk-discuss/2020/08/第三波疫情爆發-亞博館社區治療設施-20200803224052_269d_large.jpg" alt="">
<figcaption>亞博館社區治療設施。美聯社</figcaption>
</figure>

港府神速將亞博改建成臨時武肺醫院（有人因此質疑早有預謀唔選立法會，因為係人都知亞博平常是用作中央點票站），更特快批核（聽講係比香港大學專家更專的）大陸人員來港協助檢測工作，有謠言話佢哋可能會將港人資料帶返大陸，港府否認有此安排。

不過，又有記性唔知點解好好的網民，就記起以前政府試過在亞博唔見裝晒全港378萬選民資料的電腦，質疑以亞博的保安程度，唔駛政府安排都可能會咁啱得咁橋唔見晒港人資料。

事實上，遺失事件發生並且報警至今超過3年，政府都係低調處理，平日捉街上示威者好叻，black bloc 萬黑叢中一點黑的暴徒都事後追蹤到的警方亦查極都查唔到咩人偷竊 。成件事都好神奇，點解成間亞博咁大有人會知零舍嗰間房收埋部裝晒全港選民資料的手提電腦，然後又可以在無需爆門下入到間理應上鎖的房間搵到部電腦，然後房內又會冇閉路電視影到，甚至房外我諗亞博總會走廊有閉路電視卦都影唔到，同埋最後又係冇人需要負責，好似政府遺忘咗有遺失事件咁。

所以，萬一政府又將大堆資料放喺亞博，會發生咩事，真係話唔埋呀。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210630083808/https://www.hkcnews.com/aboutus/#subscribe)

---

![博客 | 假才子](https://web.archive.org/web/20210630083808im_/https://www.hkcnews.com/uploads/avatars/058f1c51-5648-439a-bd56-51fde2c9899c.png?1475201573)

**博客 | 假才子**

【假才子・假分析】筆者是比較政治碩士學歷，現為傳媒工作者。取名「假才子」是因為現在流行才子才女，但又沒人敢承認自己是假大空才子才女，故先行澄清。文章寫得不好還請見諒，畢竟我不是真才子。
