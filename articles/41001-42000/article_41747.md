---
title: "【ERROR由乞食到爆紅】背後經理人花姐自言常反省　多聽年青人意見會更貼近社會　「香港仲有好多好熱血男仔」"
date: "2021-05-28"
last_updated: "2021-05-29 14:44:41"
author: "實習記者謝鎧文"
category: "眾聞"
tags:
  - "全民造星"
url: "https://web.archive.org/web/20210928125036/https://www.hkcnews.com/article/41747/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-41819/%EF%BF%BD%EF%BF%BD%EF%BF%BDerror%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
original_url: "https://www.hkcnews.com/article/41747/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-41819/%EF%BF%BD%EF%BF%BD%EF%BF%BDerror%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
---

# 【ERROR由乞食到爆紅】背後經理人花姐自言常反省　多聽年青人意見會更貼近社會　「香港仲有好多好熱血男仔」

**花姐與ERROR昨晚出席講座分享造星過程。**

**主持人問，花姐由節目監製，轉向另一崗位——MIRROR及ERROR經理人，如何與一眾年輕人建立互信關係？花姐即表示，「其實我年紀都唔係好大！」她指一開始用「慈禧太后」式方法規管他們，甚麼都不准做，她所說的話就是對的。ERROR肥仔在旁插口，「我哋就係隔離嘅太監。」花姐即反擊：「慈禧太后講緊嘢，你哋啲太監收聲。」你一言我一語，一個造星傳奇便是這樣誕生。**

**花姐回望過去後反省，「慈禧太后」式管教是錯的，「同佢哋鬧過交，佢哋又唔明點解我要咁樣做，番去反省，我諗嘅嘢未必係完全啱晒。」花姐坦言，「經理人唔可以成日自己話晒事，應該多啲open自己，聽下年青人意見，會更加貼近社會。」她又籲作為領導者要放下身段，「同身邊嘅年輕人或者下屬溝通，我覺得呢個世界係會易啲。」**

**比年輕人自己發揮，不要事事say no，結果四個花姐口中「騎騎呢呢，冇大志，亂噏嘢，又唔靚仔」的大男孩，成為近日香港爆紅的男子組合。今天的成功，有人形容係神蹟，但卻沒有讓他們忘記過去兩年「乞緊食」無收入的日子，只是他們仍然堅持，沒有放棄，走自己的路........**

<figure>
<img src="https://web.archive.org/web/20210928125036im_/https://www.hkcnews.com/news_新聞/hk-discuss/2021/05/ERROR-全民造星-20210528143733_2fad_large.jpg" alt="">
<figcaption>ERROR出席講座，保錡大爆「憎過花姐」。實習記者 謝鎧文攝</figcaption>
</figure>

男子組合ERROR大受歡迎，他們反傳統的不是賣靚仔，跟平凡人一樣高矮肥瘦有性格缺陷，反而更受大眾歡迎，成為廣告界紅人，最神奇是連帶他們的經理人花姐(黃慧君)，也吸引商戶青睞，昨晚他們便在九龍灣展貿中心，出席一個保險公司講座，分享造星經過，出席的包括花姐、ERROR、P1X3L等人。

### 原來香港仲有好多好熱血嘅男仔

MIRROR及ERROR「爆紅」，靈魂人物是花姐，那個不苟言笑的「阿姐」級人物，當然也要一班團員付出，才讓人看見及喜歡他們。花姐於講座中分享「造星」的經過，ERROR亦大談對花姐的感覺。《全民造星》播出時造成很大迴響，由節目衍生的MIRROR及ERROR，近期更成為香港樂壇及香港娛樂圈的新希望，但原來節目開始拍攝時，花姐沒有預料會找到這些「新星」。花姐憶述：

> **當初淨係諗住做個節目，俾啲娛樂大家。當我真係見到有一班參賽者參加嘅時候，哦！原來香港仲有好多好熱血嘅男仔， 於是就試下，希望可以透過呢個機會，做到香港男子組合。**

<figure>
<img src="https://web.archive.org/web/20210928125036im_/https://www.hkcnews.com/news_新聞/hk-discuss/2021/05/全民造星-花姐-20210528143836_2ff4_large.jpg" alt="">
<figcaption>花姐坦言，《全民造星》開頭沒有想過香港有那麼多「熱血男兒」。 實習記者 謝鎧文攝</figcaption>
</figure>

  
 普通人第一次見ERROR，可能心有疑惑，「吓？咁都係明星？」，的確，ERROR確實是燕環肥瘦，在街上不難看見有類似外型的男子，但ERROR正正是平凡中帶點突出，很多媽媽輩看到肥仔用大肚腩跳舞，笑得不亦樂乎的樣子。花姐指，在選擇99個人的時候，第一下就選擇了肥仔。

> **有同事跟花姐說：「嘩，肥仔都可以入圍全民造星？佢又肥又矮，點做偶像？」**

花姐反而在想，一個肥仔跳舞好叻，不是更有比較，更加吸引嗎？花姐說：「我當時諗，大家將偶像太形象化，一定要靚仔、高大、跳舞好勁、講嘢斯文。ERROR嗰陣時出黎，一個騎騎呢呢，一個冇大志，一個亂噏嘢，又唔靚仔，點解要簽佢返嚟？如果你望去佢哋四個，其實佢哋四個有吸引人嘅地方。」

<figure>
<img src="https://web.archive.org/web/20210928125036im_/https://www.hkcnews.com/news_新聞/hk-discuss/2021/05/全民造星-ERROR-20210528144204_131b_large.jpg" alt="">
<figcaption>花姐口中，亂噏嘢的193。 實習記者 謝鎧文攝</figcaption>
</figure>

### 哦！原來香港仲有好多好熱血嘅男仔

花姐由節目監製，轉向另一崗位——MIRROR及ERROR經理人，如何與一眾年輕人建立互信關係？花姐即表示，「其實我年紀都唔係好大！」她指，一開頭用「慈禧太后」式方法規管他們，甚麼都不讓做，她所說的話就是對的。肥仔在旁插口，「我哋就係隔離嘅太監。」花姐即反擊：「慈禧太后講緊嘢，你哋啲太監收聲。」若然有看過《花姐ERROR遊》，不難發現花姐把「我係至高無上嘅監製點點點」及「我返去炒晒你哋班XX」掛在嘴邊，每次聽到都會令人會心微笑，觀眾都清楚這只是「慈禧太后」的戲言。花姐回望過去反省，「慈禧太后」式管教是錯的，「同佢哋鬧過交，佢哋又唔明點解我要咁樣做，返去反省，我諗嘅嘢未必係完全啱晒。」花姐坦言，「經理人唔可以成日自己話晒事，應該多啲open自己，聽下年青人意見，會更加貼近社會。」

193見狀，即刻點頭回應，「啱啊。」肥仔補充：

> **開頭花姐對我哋創造出嚟嘅嘢係唔相信嘅，後尾見到我哋出嚟嘅結果同成績，『哦，原來你哋諗嘅嘢係OK喎，我睇錯咗』 放手俾我哋做自己想做嘅嘢，先去到今時今日呢個成績。**

<figure>
<img src="https://web.archive.org/web/20210928125036im_/https://www.hkcnews.com/news_新聞/hk-discuss/2021/05/全民造星-肥仔-20210528144043_1c7b_large.jpg" alt="">
<figcaption>當初被質疑「又肥又矮」的肥仔，如今成長為獨當一面的lady killer。實習記者 謝鎧文攝</figcaption>
</figure>

  
 ERROR由一開始不被看好，到現在193的大名無人不知，由ERROR主持的《ERROR自肥企画》是近月最多人討論的香港綜藝節目。花姐說：「其實ERROR一開始出嚟嘅時候係好失敗，錢都搵唔到。」花姐表示，Error成軍兩年都係「乞緊食」，但因為ERROR四子堅持，到今日尚算有些成績，「所以我覺得大家唔好放棄，俾啲耐性自己，去行自己想行嘅路。」

說起花姐，一開始有份追看《全民造星》的人會說，「嗰個好惡、成日鬧人嘅監制」，現在人們會說「MIRROR經理人」，花姐是否一如電視所顯示的印象一樣，是個「悍婦」？保錡表示，他和花姐曾經吵架，花姐說：「我哋直情憎過對方」，保錡承認討厭過花姐，「但我而家好愛佢，因為經歷咗咁多嘢，人係因為經歷咗而長大。」肥仔則用「鱷魚頭老襯底」形容花姐，指花姐「其實好溫柔好錫我地」。193亦指，花姐花費很多時間在他們身上，甚至比分給家人的時間更多。

<figure>
<img src="https://web.archive.org/web/20210928125036im_/https://www.hkcnews.com/news_新聞/hk-discuss/2021/05/全民造星-保錡-20210528143930_1491_large.jpg" alt="">
<figcaption>保錡話：「會同上司鬧交，但佢鬧你係因為佢愛你。」謝鎧文攝</figcaption>
</figure>

  
 ERROR感情要好，曾在四缺一的情況下上音樂節目，堅定地要唱「我們不碎」，也許就像ERROR歌曲《404》所指，他們是「四位一體」。過去曾受挫折，但ERROR仍然沒有放棄，堅定去追夢。Dee指，「如果真係想發揮得最好，搵一班志同道合嘅人，然後唔係為自己好，而係要諗為對方好，幫對方，我覺得幫人嘅力量永遠係大過自肥嘅力量。就好似我哋四個咁，係呢條路上，我哋四個都互相幫助大家，先至可以去到一個高度或者一個高峰，掂到一啲想做到嘅嘢。我覺得呢個係最緊要，要好好珍惜同你想法差唔多嘅人。」

肥仔亦同意，表示要找一班人與你有共同目標，亦肯與你一齊痴線的人，「同你一齊痴線嘅人先至會一齊衝！」

> **193補充，「同埋我覺得要係你鍾意嘅嘢，如果你唔鍾意嘅點搞都冇用，只係打緊一份工。你要投入去呢一樣嘢裏面，再去研究，我哋係鍾意先做到。」**

<figure>
<img src="https://web.archive.org/web/20210928125036im_/https://www.hkcnews.com/news_新聞/hk-discuss/2021/05/全民造星-花姐-20210528144404_24c6_large.png" alt="">
<figcaption>肥仔話花姐為節目「青蛙式落水」，坦言「花姐為我哋犧牲咗好多嘢」。Viu TV截圖</figcaption>
</figure>

花姐作為領軍MIRROR及ERROR的人物，她指，身為領導者，要合作就要學識如何關心，因為是「一家人」，亦要MIRROR及ERROR「俾信心」，建立到雙方嘅信任，「我覺得呢個世界嘅領導者放下自己嘅身段，同身邊嘅年輕人或者下屬溝通，我覺得呢個世界係易啲。」

近日一張企鵝卡通的圖在網上瘋傳，網民紛紛指，這就是ERROR。ERROR幽默抵死的形象深入民心，十分「入屋」再加上有花姐「加持」，努力不懈追夢，令他們成為灸手可熱的團體。正如花姐在講座末段鼓勵大家:

>   
   
 **人生苦短，你唔試吓，唔知道自己得唔得，應該要把握機會。**

<figure>
<img src="https://web.archive.org/web/20210928125036im_/https://www.hkcnews.com/news_新聞/hk-discuss/2021/05/ERROR-全民造星-20210528144337_c781_large.jpg" alt="">
<figcaption>網民開post，指ERROR激似呢四隻企鵝。連登討論區</figcaption>
</figure>


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210928125036/https://www.hkcnews.com/aboutus/#subscribe)
