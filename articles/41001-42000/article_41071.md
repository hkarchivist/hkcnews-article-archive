---
title: "靚媽：追MIRROR拉近與孩子距離　後援會管理員：比追韓星更滿足"
date: "2021-05-07"
author: "記者黎卓欣"
category: "眾聞"
tags:
  - "ViuTV"
  - "全民造星"
  - "MIRROR"
url: "https://web.archive.org/web/20210712061544/https://www.hkcnews.com/article/41071/mirror-viutv-%E5%85%A8%E6%B0%91%E9%80%A0%E6%98%9F-41071/%E9%9D%9A%E5%AA%BD%EF%BC%9A%E8%BF%BDmirror%E6%8B%89%E8%BF%91%E8%88%87%E5%AD%A9%E5%AD%90%E8%B7%9D%E9%9B%A2-%E5%BE%8C%E6%8F%B4%E6%9C%83%E7%AE%A1%E7%90%86%E5%93%A1%EF%BC%9A%E6%AF%94%E8%BF%BD%E9%9F%93%E6%98%9F%E6%9B%B4%E6%BB%BF%E8%B6%B3"
original_url: "https://www.hkcnews.com/article/41071/mirror-viutv-%E5%85%A8%E6%B0%91%E9%80%A0%E6%98%9F-41071/%E9%9D%9A%E5%AA%BD%EF%BC%9A%E8%BF%BDmirror%E6%8B%89%E8%BF%91%E8%88%87%E5%AD%A9%E5%AD%90%E8%B7%9D%E9%9B%A2-%E5%BE%8C%E6%8F%B4%E6%9C%83%E7%AE%A1%E7%90%86%E5%93%A1%EF%BC%9A%E6%AF%94%E8%BF%BD%E9%9F%93%E6%98%9F%E6%9B%B4%E6%BB%BF%E8%B6%B3"
---

# 靚媽：追MIRROR拉近與孩子距離　後援會管理員：比追韓星更滿足

人氣男團MIRROR本周四起在九展舉行一連六場演唱會，場外設有紀念品攤位，於每日下午5時起開放。距離開場還有大半天，已有不少粉絲到場，有人是擔心遲來會買不到周邊產品，有人專程請假義務幫忙派紀念品，也有人沒有買演唱會飛，只是來感受氣氛，與易拉架拍照。到場的人大部分都是女性，也不乏情侶、一家大小來排隊。喜愛MIRROR的人不分老嫩，有50多歲的姨姨與友好來湊熱鬧，年齡最小的粉絲卻還在讀幼稚園。近五、六百名「鏡粉」排隊拍照、領取紀念品時一度塞滿九展各層空地。


{{< video src="https://web.archive.org/web/20210712061544if_/https://www.youtube.com/embed/JuADOPdfR5M" >}}


港人追星捨得花錢，各粉絲後援會一早已到達現場作準備，聯乘設置印有MIRROR成員樣貌的易拉架、LED燈牌及花藍，並於每位觀眾的座位上放置祝賀手幅，每日數量超過2700張，更會轉換款式。後援會亦各自推出每位成員的專屬應援紀念品，部分須事前預購，部分每晚5時起會免費派發。

其中，呂爵安（Edan Lui）粉絲後援會的管理員MAY豪擲數千元買足六場，又請假幫忙派發紀念品，笑言事後收到Edan回覆，覺得再辛苦也值得。曾是忠實韓迷的May，認為追港星比追韓星更有滿足感，因為至少沒有溝通問題，又能近距離接觸，對方甚至會認得她。她坦言，MIRROR最近討論度及受歡迎程度大增，或多或少也是受社會運動及疫情影響：「本土意識強咗，大家想有返廣東歌，想多啲人留意香港樂壇。」

化著淡妝、身穿白襯衫的張太則說，自己因為孩子推薦，才開始接觸《全民造星》。談到上一個令她如此瘋狂的偶像，她不禁掩面大笑：「已經係中學嗰時鍾意鄭伊健，小學鍾意黎明！慘嘞，係咪暴露年齡？」在愛上MIRROR之前，張太最愛煲韓劇，坦言有好一段時間，已無如此為本地藝人著迷：「有聽但唔會話超級好鍾意，可能嗰陣覺得自己年紀大咗。但喺《全民造星》見到MIRROR呢班人好努力，有時都真係好感動。」

張太認為自己喜愛MIRROR，很大原因是能與孩子拉近距離：「佢哋都鍾意嘅時候，大家又好似有個話題一齊傾。」

<figure>
<img src="https://web.archive.org/web/20210712061544im_/https://www.hkcnews.com/news_新聞/hk-discuss/2021/05/mirror-20210507000218_11ba_large.jpg" alt="">
<figcaption>姜濤粉絲在演唱會開場前大合照。黎卓欣攝</figcaption>
</figure>

### 後援會管理員見證MIRROR由被笑「扮韓仔」到彈起

呂爵安（Edan Lui）粉絲後援會的管理員May，在演唱會開始前6小時已抵達九展，準備派發應援物資。染著一頭金髮的May，戴著Viu TV招牌公仔「生啤」圖案口罩，眼睛塗上薄薄一層閃粉紅色的眼影。她笑指，這款眼影是因為上月有Edan代言才買的，事前並無對品牌有太大好感：「無買過架，佢代言咪買！都係百幾蚊，當支持吓。」她說，每次買代言產品，也是純粹出於對偶像的支持，產品本身的質素反而變得次要。

24歲的May於新聞系畢業，現時兼職文職工作。她憶述兩年多前剛加入粉絲後援會，會內成員只有廿人，現在已有超過七千人。當時仍是大學生的她，曾多次通宵「瞓街」，在活動場地外等待偶像出現，可幸的是遇上不少投契的知音人，其中一位就是陪她到現場派紀念品的「音符」。

**兩人因追星而結緣，這兩晚更索性在九展附近訂酒店，方便存放紀念品，也方便出入。「我哋當係倉咁擺住啲嘢，尋晚臨瞓仲話要敷個mask先，要用最佳嘅狀態見Edan！」問May與追星友的感情，是否比讀書時認識的好友更要好? 在旁的音符不禁打趣說：「佢都無朋友嘅！」May淺笑說：「我話想去邊度排隊、甚至瞓街，音符都會陪我。」**

<figure>
<img src="https://web.archive.org/web/20210712061544im_/https://www.hkcnews.com/news_新聞/hk-discuss/2021/05/mirror-20210507000725_2623_large.jpg" alt="">
<figcaption>May（左）是呂爵安（Edan Lui）粉絲後援會的管理員。黎卓欣攝</figcaption>
</figure>

現在要兼顧工作和管理粉絲後援會，May深感吃力，但她卻說從無想過放棄管理員的工作，反而寧願「唔返工都要追星」：「我而家直情想唔返工，淨係搞fans club！不過唔返工又無錢搞。」

**May目前為止至少花費5、6萬元在偶像身上，平日除了買代言產品，她也會買周邊商品、自資製作紀念品、買船飛到澳門應援，甚至特意買新相機以便拍攝偶像最好一面。今次演唱會，MAY豪擲數千元買足六場，又請假幫忙派發紀念品。只要事後收到Edan回覆，即使只是一句「辛苦晒」，也讓她甜在心頭，覺得一切都是值得。**

### 曾是忠實韓迷

Edan並非May第一個追的明星，May曾是忠實韓迷，甚至會直接飛到韓國追星，那時她對本地樂壇幾乎毫無興趣，只是朋友偶爾分享才會聽到某幾首熱門廣東歌。不過在《全民造星》開播後，有人說某參賽者（現時ERROR成員「肥仔」）樣貌酷似Super Junior的成員，她便開始留意，後來更集集追看。在MIRROR成軍後，她更化身推銷員，慫恿身邊的親友關注：「媽咪都畀我荼毒咗！」

<figure>
<img src="https://web.archive.org/web/20210712061544im_/https://www.hkcnews.com/news_新聞/hk-discuss/2021/05/mirror-20210507000707_a8a5_large.jpg" alt="">
<figcaption>Edan粉絲設計的相片集。黎卓欣攝</figcaption>
</figure>

**她坦言MIRROR最近討論度大增，港人對本地新人包容度有所提升，或多或少也是受社會運動及疫情影響：「本土意識強咗，大家想有返廣東歌，想多啲人留意香港樂壇，會好proud of自己聽呢啲歌。但以前啲人會笑佢哋MK仔扮韓仔，又唔識跳舞、唔識唱歌，關注嘅就只有圍內粉絲，無咩好似依家咁多街外人留意。同埋加上以前有得去韓國，而家都無得飛，大家留返喺到追星。」**

她又說，追港星比追韓星更有滿足感，因為至少沒有溝通問題，能近距離接觸，對方甚至會認得她。「有次我上咗節目，連我阿媽都認唔到我！但Edan竟然事後同我講佢認得出係我！」May興奮地說。

由造星100強，到單飛歌曲成為各大音樂串流平台的長期榜首，May可說是見證著偶像逐步成長，她笑說自己「老懷安慰」：「其實喺呢個粉絲圈耐咗，唔知佢喺出面，嘩！原來已經紅到咁。」她希望會有更多港人願意踏出第一步，先理解偶像的作品才作批評：「我會send Edan啲作品同佢哋理論，你哋真係聽咗先再講。希望大家唔好淨係focus韓國、甚至大陸嘅綜藝，會留意返原來喺香港，仲有班仔係咁努力。」

May笑言自己追星很專一長情，即使是十年後，相信只要Edan仍在演藝界打滾，她仍會做他的狂熱粉絲。

### 靚媽：上一個著迷的明星是鄭伊健

燙著一頭捲髮的張太，帶同小四的兒子到場，她們買的是VIP飛（按：$1280一張），可以早於下午四時便入場看半小時綵排。兒子談起偶像有些害羞，小聲道：「最鐘意係Tiger，因為跳舞好好睇。」媽媽則口味不同：「最鐘意係Ian同姜濤！Ian唱歌好聽，姜濤就cute囉！好似媽媽睇住仔仔咁！」

化著淡妝、身穿白襯衫的張太，現在30多歲，育有一子一女，講到上一個令她如此瘋狂的偶像，不禁掩面大笑：「對上一個已經係中學嗰時鍾意鄭伊健，小學鍾意黎明！慘嘞，係咪暴露年齡？」她笑指，自己並不是狂迷，追車捕星未試過，頂多排隊看演唱會、花錢買唱片。

<figure>
<img src="https://web.archive.org/web/20210712061544im_/https://www.hkcnews.com/news_新聞/hk-discuss/2021/05/mirror-20210507000137_29ac_large.jpg" alt="">
<figcaption>不少粉絲提早到達拍照。黎卓欣攝</figcaption>
</figure>

在愛上MIRROR之前，張太最愛煲韓劇，坦言有好一段時間無如此為本地藝人著迷：「有聽但唔會話超級好鍾意，可能嗰陣覺得自己年紀大咗。但喺《全民造星》見到MIRROR呢班人好努力，有時都真係好感動。你諗吓本身參賽嗰時，佢哋只係業餘新人，但整出嚟嘅program都好好睇。」

MIRROR的出現，打開了一個缺口，讓她漸漸對本地電視節目多了興趣，也不時留意香港的新人，林家謙、劉俊謙、per se ... 這些受年輕人歡迎的名字，她琅琅上口。不過，張太認為自己較喜愛MIRROR，很大原因是能與孩子拉近距離：「其實係佢（兒子）同佢家姐睇開《全民造星》話好睇，咁我諗住同佢哋傾吓偈，就試吓睇，點知又真係幾好睇喎！佢哋都鍾意嘅時候，大家又好似有個話題一齊傾，咁又一齊去（活動）囉。」

### 40歲爸爸為小六女兒排紀念品：時代係轉變緊

在紀念品攤位的人龍外，三位穿著西裝的「中佬」正在探頭探腦，又有點尷尬地按著電話。40多歲的劉先生在九展工作，笑說自己是被小六的女兒「點落嚟買紀念品」，不過見到已大排長龍，便決定返回辦公室。

他說，太太和女兒年齡相距約30年，但因為MIRROR而打開了話匣子。「我太太都鍾意睇，佢哋粉絲嘅年齡層都幾闊，40幾歲嘅fans又有、小學生都有。」

<figure>
<img src="https://web.archive.org/web/20210712061544im_/https://www.hkcnews.com/news_新聞/hk-discuss/2021/05/mirror-20210507000154_2c1c_large.jpg" alt="">
<figcaption>紀念品商店大排長龍。黎卓欣攝</figcaption>
</figure>

**劉先生認為時移世易，喜見樂壇有新氣象，理應支持：「難得有個後生嘅偶像出到嚟，又受歡迎，我覺得都有實力嘅，應該要支持吓...TVB依家捧嗰啲都唔入流喇，嗰啲咩『星夢』嗰啲，我覺得表現都好掹車邊。雖然（MIRROR）呢啲係有少少化妝，打扮比較中性，但我40幾歲都可以接受。時代係轉變緊，無論韓國定其他地方都行緊呢啲路線，做咩香港仲要行緊80年代嘅風格呢？」他又大讚MIRROR 12子無論外觀、唱歌、跳舞或擺姿勢，都能與韓星睇齊** 。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210712061544/https://www.hkcnews.com/aboutus/#subscribe)
