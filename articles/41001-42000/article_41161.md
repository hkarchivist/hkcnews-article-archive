---
title: "周小龍堅持唔縮：要克服恐懼　鼓勵年輕人有勇氣喺呢個城市生活落去"
date: "2021-05-09"
author: "記者鄭靖而"
category: "眾聞"
tags:
  - "Chickeeduck"
  - "周小龍"
  - "國安處"
url: "https://web.archive.org/web/20210712061624/https://www.hkcnews.com/article/41161/%E5%91%A8%E5%B0%8F%E9%BE%8D-chickeeduck-%E5%9C%8B%E5%AE%89%E8%99%95-41161/%E5%91%A8%E5%B0%8F%E9%BE%8D%E5%A0%85%E6%8C%81%E5%94%94%E7%B8%AE%EF%BC%9A%E8%A6%81%E5%85%8B%E6%9C%8D%E6%81%90%E6%87%BC-%E9%BC%93%E5%8B%B5%E5%B9%B4%E8%BC%95%E4%BA%BA%E6%9C%89%E5%8B%87%E6%B0%A3%E5%96%BA%E5%91%A2%E5%80%8B%E5%9F%8E%E5%B8%82%E7%94%9F%E6%B4%BB%E8%90%BD%E5%8E%BB"
original_url: "https://www.hkcnews.com/article/41161/%E5%91%A8%E5%B0%8F%E9%BE%8D-chickeeduck-%E5%9C%8B%E5%AE%89%E8%99%95-41161/%E5%91%A8%E5%B0%8F%E9%BE%8D%E5%A0%85%E6%8C%81%E5%94%94%E7%B8%AE%EF%BC%9A%E8%A6%81%E5%85%8B%E6%9C%8D%E6%81%90%E6%87%BC-%E9%BC%93%E5%8B%B5%E5%B9%B4%E8%BC%95%E4%BA%BA%E6%9C%89%E5%8B%87%E6%B0%A3%E5%96%BA%E5%91%A2%E5%80%8B%E5%9F%8E%E5%B8%82%E7%94%9F%E6%B4%BB%E8%90%BD%E5%8E%BB"
---

# 周小龍堅持唔縮：要克服恐懼　鼓勵年輕人有勇氣喺呢個城市生活落去

**童裝店Chickeeduck老闆周小龍於荃灣開設售藝術及生活用品的新店，開張不久，上周四被包括國安處人員在內的大批警員圍封搜舖。解封後，周小龍說，不會關門，會繼續每天營業。結果這幾天店舖大排長龍，人人排隊等著「懲罰」。**

**今時今日做黃店，有一定風險，尤其是做一間高調黃店。周小龍堅持不可以縮：**

> **我哋應該繼續生活喺所享有嘅自由度。大家一定要將呢個恐懼克服咗佢，如果唔係你鼓勵唔到年青一代，佢哋係最受恐懼欺凌。咁我哋大人仲唔去Set一個榜樣，咁啲細路仲點會繼續有勇氣喺呢個城市生活？**


<figure>
<img src="https://web.archive.org/web/20210712061624im_/https://www.hkcnews.com/news_新聞/hk-discuss/2021/05/Chickeeduck-周小龍-20210509204608_5411_large.jpg" alt="">
<figcaption>周小龍說：「我哋應該繼續生活喺所享有嘅自由度，大家一定要將呢個恐懼克服咗佢。」周滿鏗攝</figcaption>
</figure>

周四，位於荃灣享和街的新店開張才第三天，周小龍下午正在店舖對面的餐廳吃飯，見到路邊突然來了三架警車，約7、80名警員下車。起初他還以為是封區，「我行出嚟睇下咩事，警察橙帶一拉出嚟，原來圍住我間舖。」警員向他出示法庭手令，指他店內有涉嫌違反國安法的產品，然後在店內搜查拍攝產品，逗留約一小時後離開。數十名警方國安處人員到店內搜查月曆、T恤、熨章等產品，並未有帶走任何物品。警員向周表示，如日後再有觸犯國安法的產品，將保留起訴權利。

整個搜查過程，周小龍最大的感受就是憤怒。他憶述，當時問警員他需否將貨品下架、是否可繼續營業時，警員大聲回應「唔需要答你」，亦對員工厲聲呼喝，令他相當氣憤，「幫國家執行咁嚴肅嘅國安法，你應保持專業，要有基本禮貌，唔好畀人覺得你係一班爛仔呀。」警員搜查期間，拒絕周提出拍攝的要求，亦不准他在搜店期間聯絡律師，周已就此去信警方投訴。

「呢啲係咩搜捕？係白色恐怖。恐嚇、嚇窒你，等你閂門。咁佢搵錯人喇。」當日警方搜查完後，周小龍見記者時仍能感受到他的怒氣，倔強地說：「我唔驚，唔會閂門，繼續開，日日開。」

之後那幾天，荃灣新店都擠得水泄不通，市民要在門外排隊等入場「懲罰」。訪問這天，不時有市民向周小龍打氣說「周老闆加油」、「專登嚟買嘢幫襯」，亦有人向周送上禮物或要求合照。周小龍覺得感動：「香港人就係咁，好犀利。」

<figure>
<img src="https://web.archive.org/web/20210712061624im_/https://www.hkcnews.com/news_新聞/hk-discuss/2021/05/Chickeeduck-周小龍-20210509220556_85b2_large.jpg" alt="">
<figcaption>市民在門外排隊等入場「懲罰」。周滿鏗攝</figcaption>
</figure>

周小龍原本經營Chickeeduck童裝店。他於2019年反修例運動後由藍轉黃，去年於荃灣愉景新城分店擺放港版民主女神像後，店舖不獲續租。Chickeeduck本來有13間分店，大多位於連鎖商場內，其後多間分店陸續不獲續租，如今只餘下4間。

去年底，周小龍於天后開設第一間「藝術生活百貨」，不再只賣童裝。荃灣新店是第二間分店，店舖分兩層，甫入門口右邊就是大型港版民主女神像，牆身排了多張畫作，幾個貨架擺放了有抗爭意象或字句的熨章、月曆、鎖匙扣等；亦有陳健民的新書、鳳梨酥、手工曲奇等。上層則售賣蛋糕及飲品，店主是早前於誠品生活太古店設專櫃的蛋糕黃店「BYJ」，年初因被誠品擅自取走寫有「淋病月娥」等字句的甜批，取消與誠品合作。

要找地方開新舖，周小龍知道連鎖商場已容不下他，兩間藝術百貨店都是街舖，「無可能去到商場，因為業主都自我審查，佢哋大陸好多生意投資，點夠膽畀我個牌子站腳。」

### 遇藝術家同路人　延運動精神

由做童裝轉為賣藝術產品，是因為周小龍去年7月宣佈參選立法會「體育、演藝、文化及出版界」，認識了很多藝術界人士，包括本地藝術家淋漓淋浪、香港民主女神團隊等，有見疫情下藝術家難以維生，於是便以分成形式合作讓藝術家寄賣作品，「愈識得多同路人就再擺多啲嘢喺度賣，大家互助支持。唔會好似啲報紙話吸乾呀，唔會發達㗎。係價廉物美嘅產品俾人，亦繼續到運動精神。」

<figure>
<img src="https://web.archive.org/web/20210712061624im_/https://www.hkcnews.com/news_新聞/hk-discuss/2021/05/周小龍-Chickeeduck-20210509220543_d320_large.jpg" alt="">
<figcaption>「我是香港人」水樽。周滿鏗攝</figcaption>
</figure>

去年國安法實施，不少黃店轉趨低調，清拆店舖文宣、連儂牆。偏偏周小龍先後成立兩間新店，店內顯眼地擺放了大型民主女神像、掛起有八個符號的黑布，售賣有抗爭意味的產品。周小龍說，沒有衡量過風險，總之不犯法就賣，「佢如果之後定性為犯法咪唔賣，總之賣嘅時候唔犯法，我哋從來唔會犯法。」在搜查行動的早上，大公報刊登報道，指周「宣揚港獨」，稱在店舖門外有「光時」塗鴉。周小龍指，警員搜查期間沒有問他有關塗鴉的事。

如今知道自己被盯上，會否有何應對？

> **冇得應對，你對唔講道理嘅人點應對？你問我呢個問題等如問我，畀人收過一次陀地，有咩心理準備下次再有人過來收陀地。遇到爛仔邊有得準備？自己又冇犯法。如果我理虧就話收埋啲嘢啫，冇，想搵啲嘢收埋都搵唔到。**


### 企硬堅持無犯法　談到家人落淚

周小龍沒有預料過國安處會找上門，「一向冇犯法咁做生意。而且同樣模式嘅生意，舊年12月喺天后開始，做咗6個月都冇事。」當見到一排身穿「NSD」背心的警員進入店內時，周小龍承認是有點驚，「你話有冇驚，梗係有驚，但憤怒係大過驚。」

家人有何反應？周小龍談到此處不禁落淚，「（佢哋）擔心梗係擔心……仔女都好支持。唔會特別傾，屋企人就盡在不言中。我個仔先send message畀我，話今晚返嚟教我add shortcut去部電話度，唔影得相都可以錄音，下次遇到至少可以錄音。」

今時今日做黃店，有一定風險，尤其是做一間高調的黃店。「你話做黃店有冇風險大咗，一個正常人係答唔到，因為正常人答案就係冇。佢冇寫喺法例度係犯法，但係又拉人，咁咪白色恐怖。冇得驚㗎呢啲嘢，你冇辦法驚一樣你都唔知道嘅嘢。

> **我哋應該繼續生活喺所享有嘅自由度，我哋點可以生活喺恐懼呢？大家一定要將呢個恐懼克服咗佢，如果唔係你鼓勵唔到年青一代……佢哋係最受恐懼欺凌，著件黑T恤出街、戴個黑口罩，總之你十幾廿歲，俾人查身份證嘅機會大過我哋好多。咁我哋大人仲唔去Set一個榜樣，咁啲細路仲點會繼續有勇氣喺呢個城市生活？**


周小龍說，不可以縮。「他朝有日真係再拉隊嚟，然後話我涉嫌賣一啲涉嫌觸犯國安法嘅嘢，佢要拉咪拉，我係唔可以縮。你問我，我都答唔到你我收乜嘢就唔會有麻煩。佢尋日睇完冇收走嘢，佢如果之後話有嘢，咁你點防範？佢係度要兜個圈嚟嘅話，你收咩都冇用。既然係咁，我哋都要有個立場企返喺度，今日我企嘅立場就係我冇犯法。」

有人說他送頭，但他覺得不是，「我去堅守我自己嘅Freedom Space咋嘛。我做緊嘅嘢唔係送頭心態。」總之他有條線。

> **我將複雜事簡單化，你定咗個法律之後我咪停，你話我要船頭驚鬼船尾驚賊，未定係犯法就已經唔做，唔係就驚佢追溯你，咁你咪Violate咗自己個Freedom Space？**


<figure>
<img src="https://web.archive.org/web/20210712061624im_/https://www.hkcnews.com/news_新聞/hk-discuss/2021/05/周小龍-Chickeeduck-20210509204555_e2f8_large.jpg" alt="">
<figcaption>周小龍說自己不是送頭，是堅守應享有的自由。周滿鏗攝</figcaption>
</figure>


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210712061624/https://www.hkcnews.com/aboutus/#subscribe)
