---
title: "屯門黃店髮型屋老闆： 我地係黃色經濟圈得益者　真係好多謝香港人"
date: "2020-04-16"
author: "記者曾港深"
category: "眾聞"
tags:
  - "髮型屋"
  - "黃色經濟圈"
url: "https://web.archive.org/web/20200826121441/https://www.hkcnews.com/article/29005/%E9%AB%AE%E5%9E%8B%E5%B1%8B-%E9%BB%83%E8%89%B2%E7%B6%93%E6%BF%9F%E5%9C%88-29005/%E5%B1%AF%E9%96%80%E9%BB%83%E5%BA%97%E9%AB%AE%E5%9E%8B%E5%B1%8B%E8%80%81%E9%97%86%EF%BC%9A-%E6%88%91%E5%9C%B0%E4%BF%82%E9%BB%83%E8%89%B2%E7%B6%93%E6%BF%9F%E5%9C%88%E5%BE%97%E7%9B%8A%E8%80%85-%E7%9C%9F%E4%BF%82%E5%A5%BD%E5%A4%9A%E8%AC%9D%E9%A6%99%E6%B8%AF%E4%BA%BA"
original_url: "https://www.hkcnews.com/article/29005/%E9%AB%AE%E5%9E%8B%E5%B1%8B-%E9%BB%83%E8%89%B2%E7%B6%93%E6%BF%9F%E5%9C%88-29005/%E5%B1%AF%E9%96%80%E9%BB%83%E5%BA%97%E9%AB%AE%E5%9E%8B%E5%B1%8B%E8%80%81%E9%97%86%EF%BC%9A-%E6%88%91%E5%9C%B0%E4%BF%82%E9%BB%83%E8%89%B2%E7%B6%93%E6%BF%9F%E5%9C%88%E5%BE%97%E7%9B%8A%E8%80%85-%E7%9C%9F%E4%BF%82%E5%A5%BD%E5%A4%9A%E8%AC%9D%E9%A6%99%E6%B8%AF%E4%BA%BA"
---

# 屯門黃店髮型屋老闆： 我地係黃色經濟圈得益者　真係好多謝香港人

<figure>
<img src="https://web.archive.org/web/20200826121441im_/https://www.hkcnews.com/news_新聞/hk-discuss/2020/04/髮型屋-黃色經濟圈-20200416155504_93f0_large.jpg" alt="">
</figure>

「而家個個出街都戴晒口罩遮住個樣啦，扮靚都冇人認得你，仲點會有人Set頭？」很多人以為髮型屋在這次疫情下受影響不大，因為「剪頭髮係必須，頭髮長就要剪嫁啦！」位於屯門柏麗廣場高層的黃店髮型屋BandA店長Cyrus說，雖然光顧「洗剪吹」的客人沒太大下跌，但到髮型屋「電、染、漂、焗」高消費顧客明顯減少七成，令整體生意額跌三成。

Cyrus認為現階段港人只可自救，不應期盼港府能為帶來甚麼政策或措施。他認為黃色經濟圈具有潛力，承認BandA在過去幾個月明顯從黃色經濟圈中得益，感謝香港人的支持，令他更加確信黃色經濟圈可在市場中站得住腳。「只要同路人齊心協力，各行各業互相幫忙，香港人必定能跨過眼前這個難關。」

武漢肺炎疫情持續，政府早前宣佈美容院及按摩院等場所於4月10日起需關閉14日，至於剪髮店及髮型屋則不受限制，記者一踏入BandA Hair Salon，便被髮型屋中各式各樣的「反送中」文宣、標語、佈置等吸引着眼球，其中一面牆更變成黑板以粉筆畫上各種「反送中」圖像及字句。

屯門柏麗廣場高層的黃店髮型屋BandA店長Cyrus表示，自己經營髮型屋已經比很多其他行業幸運，開設健身室、美容院或飲食業的人都比他們慘，「我哋起碼都仲有做生意，佢哋有啲連門都唔可以開，生意都冇得做；開食肆嗰啲，又唔可以入座率過一半，又要咩1.5米距離，如果你係黃店嘅話，仲會有差佬日日過嚟搞你間鋪，點做生意呀大佬？」又說「如果林鄭一早肯聽醫護講全面封關，香港一定唔會有成過千單爆發咁多！」

髮型屋因應現時疫情，為了保障員工及顧客的安全，髮型屋門外會放置消毒墊、所有人必須配戴口罩進入店內，以及提供酒精搓手液讓所有人使用，「經過兩個月嘅訓練，我哋啲髮型師已經練得一身同口罩好好相處嘅功架，而家幫客人理髮嘅過程係客人毋須除罩㗎！」，他們會有不同的方法令客人在剪髮的過程中毋須除低口罩，令客人在理髮過程更加安心。   
   
 他指過去幾個月小店從黃色經濟圈中得益，令他更加確信黃色經濟圈可在市場中站得住腳。「因為我哋鋪頭係樓上鋪，仲係廿七樓，都算幾偏僻，而且我哋好少做宣傳，所以都係做熟客多。但過去大半年，可能因為我哋表咗態，所以有啲『藍絲』舊客都冇再幫襯，反而有啲客因我們表態推介比朋友或者同路人，所以都Keep住新客上嚟剪頭髮，我哋真係黃色經濟圈嘅得益者，真係好多謝香港人支持我哋！」

<figure>
<img src="https://web.archive.org/web/20200826121441im_/https://www.hkcnews.com/news_新聞/hk-discuss/2020/04/黃色經濟圈-髮型屋-20200416155520_28f4_large.jpg" alt="">
<figcaption>其中一面幅被當成教室黑板似的，以粉筆畫上各種「反送中」圖像及字句，十分吸引眼球。    曾港深攝</figcaption>
</figure>

Cyrus指自己一向非常支持這場運動，他憶述，髮型屋早在八月已開始在店內貼出各種大大小小的文宣，大多都是他遊行回來後的文宣，慢慢地便佈置成黃店的模樣。不過，他指自己當時並不是想享受黃店光環，亦沒有黃色經濟圈的概念，貼出「反送中」文宣純粹是一種純發洩。

### 需要情緒宣洩 否則好易抑鬱

直到現時，721仍然是他最難以釋懷，他相信香港人不可能忘記這天發生的事情，「真係太嬲，當日我睇直播真係睇到流眼淚。點解咁耐都可以冇警察嘅？嗰種無力感係強烈到，我到而家每一次諗返起，個心都會揦住揦住！」自此之後，Cyrus便決定在自己鋪頭表達自己意見和立場，也得到員工們的支持，令到大家都可以有一個地方表達自己諗法和發洩情緒的地方。「畢竟過去依大半年，香港真係發生太多唔開心同令人好嬲嘅事，如果冇一個情緒出口嘅地方，我相信我同我啲員工都一定會抑鬱。」

因為小店的人與裝飾，令BandA 順理成章地加入了黃色經濟圈，對於商務及經濟發展局局長邱騰華早前曾批評黃色經濟圈指，「世上沒有任何一個經濟體可以自己畫地為牢，我看不到有任何實質可維持或支持這件事。」Cyrus認為局長這番話在這幾個月被「完全打臉」，因為香港很多黃店都被香港人「大大力懲罰」，又笑稱「政府鬧得越勁，先代表佢哋越驚，如果佢哋唔驚嘅話，根本唔需要理我哋所謂『畫地為牢』嘅小圈子經濟圈！就因為佢哋知道我哋人數唔少，根本就唔係小圈子經濟圈，明顯因為緊張先會公開批評囉！」。

<figure>
<img src="https://web.archive.org/web/20200826121441im_/https://www.hkcnews.com/news_新聞/hk-discuss/2020/04/髮型屋-黃色經濟圈-20200416160455_7844_large.jpg" alt="">
<figcaption>店內亦有不少抗爭文宣，讓客人隨便拿閱。   曾港深攝</figcaption>
</figure>

### 支持黃色經濟圈 最低成本抗爭方式

Cyrus指雖然現時受武漢肺炎影響，抗爭看似暫時告一段落，但他強調香港要繼續抗爭，更是全方位抗爭，認為黃色經濟圈已是最低成本抗爭方式，他認為無論是和理非還是勇武也好，兄弟爬山各有各做，香港人都要堅持下去。

他又提到，有人倡議進軍功能組別議席，他是非常贊成，「我知道有好多手足都認為冇用，但我覺得起碼有一班人係議會幫我哋頂住先，慢慢擴大我嘅舊餅，去證明我哋先係依個社會入面嘅主流意見，所以勇武嘅可以繼續勇武，但議會抗爭都要繼續做，唔可以停！」

Cyrus呼籲所有同業及同路人都要堅持下去，他認為支持公義和民主仍然是香港人的主流意見，只要同路人齊心協力，各行各業互相幫忙，香港人必定能跨過眼前這個難關。他笑說:「我哋都會繼續認真對待每一把頭髮！希望憑我哋嘅每一雙手，都可以令大家靚靚咁開心笑住出門口！」

<figure>
<img src="https://web.archive.org/web/20200826121441im_/https://www.hkcnews.com/news_新聞/hk-discuss/2020/04/髮型屋-黃色經濟圈-20200416155449_13fd_large.jpg" alt="">
<figcaption>店長Cyrus認為香港全方位都要進行抗爭，而黃色經濟圈已是最低成本的抗爭方式。   曾港深攝</figcaption>
</figure>

  
 BandA Hair Salon

屯門屯喜路2號屯門柏麗廣場27樓2711室


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20200826121441/https://www.hkcnews.com/aboutus/#subscribe)
