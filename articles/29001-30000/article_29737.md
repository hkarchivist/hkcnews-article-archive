---
title: "講到黃營「係又鬧唔係又鬧」，究竟政府喺口罩處理上出咗咩問題？"
date: "2020-05-11"
author: "殷琦"
category: "眾說"
tags:
  - "特首"
  - "林鄭月娥"
  - "林鄭"
  - "Carrie Lam"
  - "銅芯抗疫口罩"
url: "https://web.archive.org/web/20210917071924/https://www.hkcnews.com/article/29737/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-29737/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
original_url: "https://www.hkcnews.com/article/29737/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-29737/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
---

# 講到黃營「係又鬧唔係又鬧」，究竟政府喺口罩處理上出咗咩問題？

對住呢個政府，真係日日吐十公升血出都未見佢正常過。明明派口罩啦（終於！），但又出這樣那樣問題讓人側目。跟住就見很多藍絲鬧，「政府而家終於派口罩！係很好的事嚟！仲想點！！係又鬧唔係又鬧！」 [今日林鄭再出招言](https://web.archive.org/web/20210917071924/http://www.takungpao.com.hk/231106/2020/0511/447148.html) ，「唔做事無人鬧你黑箱、做事又俾人批評」，更想強化黃營「係又鬧唔係又鬧」的無理取鬧形象。其實，做可重用口罩俾市民係啱，但仍有幾個致命傷。

<figure>
<img src="https://web.archive.org/web/20210917071924im_/https://www.hkcnews.com/news_新聞/hk-discuss/2020/05/銅芯抗疫口罩-Carrie%20Lam-20200511121631_10a7_large.png" alt="">
<figcaption>林鄭月娥在記者會上戴上「銅芯口罩」。照片來源：立場新聞</figcaption>
</figure>

### 1. 派口罩係啱，但錯在Timing錯

當初全球口罩短缺難以採購，市民當然明白。但市民嬲是嬲在，「點解某D國家如台灣可以做到口罩供應正常，但如此發達嘅香港竟然唔得」。當全港市民喪撲口罩，彼鄰台灣在抗疫初期，不僅做到控制口罩供應，確保不容市面囤積居奇，同時自給自足生產口罩。香港？我是見到有人對住鋪頭踢道閘咋喎...

市民渴望見的，是一「盡力」的政府，如果「盡咗力採購」都不成功，市民是不會挑剔。但，當初為何港府不採措施打擊奸商？更追源溯本是，為何政府沒有封關阻截源頭？另，為何政府又沒有接觸在港製造口罩商人，即時給予補助？之後防疫基金的補助亦被嫌申請時間過長，從新聞中見不少製造商都索性放棄申請。如果無做好這些，政府憑・什・ 麼・ 認・為自己應得市民的諒解？

### 2. 有關招標問題

整口罩唔係問題，但無可能話「因為要快所以不招標」，個「因為」和「所以」在這裡是不能扣成因果關係 ok？你招標慢，是你政府「做嘢做得慢」的問題。自己做嘢慢，然後話「因為我做得慢，趕唔到市民需要；要快就不能招標」。將完全扣不成邏輯的說法胡亂充塞，真是政府特色。都係嗰句，「點解某D國家如台灣可以做到口罩供應正常而又無出現招標問題，但香港竟然唔得」？然後又不肯交代總開支？整件事不僅讓人覺得私相授受、瓜田李下，更是黑暗得很。

### 3. 有關銅的問題

其實坦白講，一定係整重用口罩架啦，但問題是我寧願你直接整布口罩俾市民（送唔送濾芯可再考慮），叫延長下即棄口罩壽命都好。坊間已有不少濾芯可購買，物料方面亦唔係咁有爭議性；銅在口罩濾芯的使用上並不成熟，搞到現時又俾人質疑個物料上會否有問題，成件事捉哂虫。至於設計問題方面，個人而言是覺得吹毛求疵了點，坦白講如果有用，乜設計都無所謂啦。當然，政府有無搵設計師，好好設計口罩外型，又是另一問題。

### 4. 有關口罩派遞

點做物流部分是派口罩一大難關，偏偏政府好揀唔揀揀著個最辛苦郵差叔叔的方法，實是一大笑話。明明有咁多民政事務處、郵政局，市民上網登記後咪去呢D地方拎囉，掛號方法應留給有特殊需要人士（例如因傷殘而長期不能外出者）使用。大人大者有手有腳點解要郵差叔叔派掛號送個口罩送到上門？而家講緊幾百萬個掛號喎？我是前線郵差叔叔聽到D咁嘅智障設計應會即時暈低。

其實由始至終，最大問題是市民一直以來對政府信任度極低。所以不論派罩時機問題、銅芯問題、設計問題抑或招標問題，其實背後是顯示出「市民不喜歡、不信任政府」的問題，評論甚至達「對人（政府）不對事」程度。例如當初見銅芯口罩設計，我只覺得布面像手巾仔，沒有惡劣感覺，但由於大家不喜歡政府 、又經咀賤港人傳到變成「xxxx口罩」，不僅真是有點像，而且咁講法，的確大大減低使用意慾。嗱，我而家好認真咁話你聽「政府喺口罩處理上出咗咩問題」，唔該你自己反省下（um...無可能）；而藍絲們，就唔好再認為黃營「係又鬧唔係又鬧」，而是「呢個政府真係做乜都好有問題...」。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210917071924/https://www.hkcnews.com/aboutus/#subscribe)

---

![博客 | 殷琦](https://web.archive.org/web/20210917071924im_/https://www.hkcnews.com/uploads/avatars/2d741b5c-2478-4f90-be1d-c617771b50da.png?1594224226)

**博客 | 殷琦**

【殷琦．殷琦專欄】一舊蕃薯般的孤獨文青，也許是讀書太多，總活在迷霧之中。怨氣太多，希望太少，與你和我一樣，在小小的香港同受壓抑、同唱悲歌、每天僅為生活掙扎求存。為註冊藝術（表達藝術）治療師。興趣在表達藝術治療、哲學、心理學、生活、音樂、藝術、政治、宗教等。FB專頁：https://www.facebook.com/YanKiHongKong/
