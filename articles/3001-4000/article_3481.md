---
title: "落區"
date: "2017-04-30"
author: "落區"
category: "眾說"
tags:
  - "貧窮"
url: "https://web.archive.org/web/20210703160346/https://www.hkcnews.com/article/3481/%E8%B2%A7%E7%AA%AE-3481/%E8%90%BD%E5%8D%80"
original_url: "https://www.hkcnews.com/article/3481/%E8%B2%A7%E7%AA%AE-3481/%E8%90%BD%E5%8D%80"
---

# 落區

【撰文：趙日輝】

最近喺落區嘅時候，同識開嘅清潔工友傾開，之前工友追討索償欠薪嘅事，街坊經勞工處嘗試以調解方式約見有關外判清潔公司會面，但資方當天卻缺席，只透過電話回覆，決定解僱街坊嘅係食環署，外判公司並冇話要解僱佢，故只承認負責所欠年假嘅金額，而約二千多元嘅七日代通知金並唔會負責，要求街坊接受此安排。

街坊對於外判公司嘅解釋及理由認為唔合理，下一步將入紙小額薪酬索償仲裁處申請排期，繼續申索追討。而對街坊最大嘅困難，就係又要填表寫文，並要上網到查冊中心搵有關外判清潔公司嘅登記資料，好彩公司查冊嘅資料職工盟清潔服務業職工會組織幹事已幫忙準備好，令到唔識上網嘅街坊可以唔洗咁徬徨。

<figure>
<img src="https://web.archive.org/web/20210703160346im_/https://www.hkcnews.com/news_新聞/hk-discuss/2017/04/欠薪-外判-索償-20170430110217_2815_large.jpg" alt="">
<figcaption>相片由關懷貧窮學校提供</figcaption>
</figure>

成件事俾我哋睇到現有外判制度中，最大問題係外判制度唔係將責任轉移，而係令到無人需要承擔責任，外判商同資方互相推卸責任。對公私營機構而言，當外判承辦商出問題，佢地可以置身事外，轉移責任。而外判清潔商更希望乘基層工友唔識嘢，喺申索時又要面對繁複手續同程序，需要涉及頗長嘅時間，因而自動選擇中途放棄繼續追討，由於佢地喺工作權利當中嘅議價能力比資方低，往往就成為被資方剝削嘅一群。

記得資深神學工作者馮煒文先生講過，普遍信徒會認為應先了解聖經嘅教導，指明基督徒應該點樣做先去行動，但佢並唔同意。佢認為信徒太離地，理應走進人群中，同甘共苦，才知應點樣用行動回應。前輩更認為，公義唔係分配嘅問題，而係交代、問責嘅問題。神係公義嘅神，唔係人人平均分配就係公義，立約雙方皆需要遵守協定先至係公義。可惜，神守約但人唔係每次守約。喺香港，工資低唔一定唔公義，但係仍需要就與勞工合作過程中所產生嘅問題同誤會作出解釋。

***作者簡介：新福事工協會 [關懷貧窮學校](https://web.archive.org/web/20210703160346/https://www.facebook.com/mnaspc) 事工統籌***

******


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210703160346/https://www.hkcnews.com/aboutus/#subscribe)

---

![博客 | 落區](https://web.archive.org/web/20210703160346im_/https://www.hkcnews.com/uploads/avatars/222b2172-bbab-48e0-88ba-3c7c229d881a.png?556908906)

**博客 | 落區**

【落區】落區是「關懷貧窮學校」帶領參與者學習認識本地貧窮問題，了解基層群體處境，持續與街坊建立關係的行動之一。落區意指要了解基層狀況，首先要進入社區，專欄會分享平日落區與街坊接觸的故事，基層生活的點滴，細看社會貧窮問題，一同反思生活與信仰。「關懷貧窮學校」是基督教機構新福事工協會轄下的部門，負責推動關懷貧窮教育，讓更多人關注本地貧窮問題及加入服侍基層群體的行列。
