---
title: "【五夜講場】主持節目4載鄧小樺：我們必須全力以赴，同時又不抱持任何希望"
date: "2021-04-04"
author: "記者黎卓欣"
category: "眾聞"
tags:
  - "港台電視"
url: "https://web.archive.org/web/20210712060552/https://www.hkcnews.com/article/40001/%E6%B8%AF%E5%8F%B0%E9%9B%BB%E8%A6%96-40001/%E3%80%90%E4%BA%94%E5%A4%9C%E8%AC%9B%E5%A0%B4%E3%80%91%E4%B8%BB%E6%8C%81%E7%AF%80%E7%9B%AE4%E8%BC%89%E9%84%A7%E5%B0%8F%E6%A8%BA%EF%BC%9A%E6%88%91%E5%80%91%E5%BF%85%E9%A0%88%E5%85%A8%E5%8A%9B%E4%BB%A5%E8%B5%B4%EF%BC%8C%E5%90%8C%E6%99%82%E5%8F%88%E4%B8%8D%E6%8A%B1%E6%8C%81%E4%BB%BB%E4%BD%95%E5%B8%8C%E6%9C%9B"
original_url: "https://www.hkcnews.com/article/40001/%E6%B8%AF%E5%8F%B0%E9%9B%BB%E8%A6%96-40001/%E3%80%90%E4%BA%94%E5%A4%9C%E8%AC%9B%E5%A0%B4%E3%80%91%E4%B8%BB%E6%8C%81%E7%AF%80%E7%9B%AE4%E8%BC%89%E9%84%A7%E5%B0%8F%E6%A8%BA%EF%BC%9A%E6%88%91%E5%80%91%E5%BF%85%E9%A0%88%E5%85%A8%E5%8A%9B%E4%BB%A5%E8%B5%B4%EF%BC%8C%E5%90%8C%E6%99%82%E5%8F%88%E4%B8%8D%E6%8A%B1%E6%8C%81%E4%BB%BB%E4%BD%95%E5%B8%8C%E6%9C%9B"
---

# 【五夜講場】主持節目4載鄧小樺：我們必須全力以赴，同時又不抱持任何希望

**廣播處長李百全上任後，多個節目被抽起，上周一（29日）更一度傳出清談節目《五夜講場2021》須暫停錄製的消息。港台早前回應稱，沒有計劃停播《五夜講場》，節目會如期播放。由2017年開始主持《五夜講場－文學放得開》的鄧小樺說，節目本是文學界一大突破，告別了以往正襟危坐的說書模式，以生活化、貼近社會熱話的角度作切入點，在嚴肅與通俗之間拿捏平衡，成功吸納無數忠實觀眾。**

**現在節目如常錄製，鄧小樺如常度題目，如常在錄影廠的沙發上捧腹大笑，只不過大家都不知能拍是否能播，結束錄影後望著廠景，她頓然有一絲蒼涼：「你做嘅所有嘢，到最後都可能敵不過一啲外力、不可抗嘅因素。」她說，製作團隊、主持及嘉賓一直都謹言慎行、互相信任，但嘉賓人選日後會否受制肘，鄧小樺只能形容是「惴惴不安」的狀態：「因為你唔知佢幾時會變。以前你係邊個唔係問題，你講咩先係問題，唔好因人廢言。如果進入背景審查，係香港嘅墮落，希望唔會。」**

**4年的合作，與每週一會的製作團隊是互相信任的工作夥伴。談及監製、攝記、場務每分血汗、背後所承受的壓力，鄧小樺多次重複：「好大壓力！好慘！」她口中的監製羅志華，是個很「Chill」的人，以前錄影完畢會從辦公室拿紅酒請大家喝。但近年壓力漸大，昔日自得其樂的模樣不再復見：「依家完全唔同。大家嘅心理狀態就好似一張本身好直好順好滑嘅白紙，被人揸皺咗。」**

**會否擔心最後節目內容變成純談詩詞歌賦，不沾敏感話題，從社會現況抽離？鄧小樺直言「不可能」：「要落呢個決定，會影響成個節目嘅專業度。」她的話擲地有聲：「除非我唔做『文學放得開』，否則呢件事係唔會發生。」**

<figure>
<img src="https://web.archive.org/web/20210712060552im_/https://www.hkcnews.com/news_新聞/hk-discuss/2021/04/港台電視-20210402172154_5e93_large.jpg" alt="">
<figcaption>鄧小樺由2017年4月開始主持《五夜講場－文學放得開》。黎卓欣攝</figcaption>
</figure>

  
 一襲湖水藍色碎花長裙、如扇般散開的捲髮、圓框眼鏡，從手袋拿出一條灰色布手帕輕輕擦汗，帶磁性的聲線洪亮，時而放聲大笑、時而帶些文人的含蓄，這是鄧小樺。身份多多的她，既是香港文學館總策展人，也是文學平台「虛詞」、雜誌《無形》及《方圓》的總編輯，2017年4月開始主持《五夜講場－文學放得開》，至今已是第四個年頭。每星期到廣播大廈錄影節目本已成習慣，上周一（29日）突然傳出港台高層叫停《五夜講場》的消息，觀眾粉絲一時沸騰，當晚鄧小樺與節目另一位主持黃嘉瀛開live，呼籲支持者寫信表揚節目團隊的專業及努力。翌日，眾人又接獲通知可以繼續錄影，看似一切如常，但能錄不代表能播、也不保證製作將來不會被剎停，如今小樺只能坦言要步步小心。

「監製同團隊會喺現場把關，睇下會唔會可以咁講，或者fact check到唔係咁，佢哋會有修正。大家都知我口沒遮攔、好粗魯，但喺電視從來無試過唔小心爆粗，因為知道有廣管條例。有人成日問我哋點解唔講自殺主題，係因為唔適合喺電視到做，廣管條例有規範。我哋一直以來都好謹慎、好小心，憑著呢份小心，我覺得係可以運作落去，可能係需要多啲時間構思內容。」

**上過「文學放得開」的嘉賓，有作家、填詞人、導演、立法會議員、大學講師... 這些重量級人馬，之後能否照常上節目，鄧小樺只能形容是「惴惴不安」的狀態：「因為你唔知佢幾時會變。以前你係邊個唔係問題，你講咩先係問題，唔好因人廢言。如果進入背景審查，係香港嘅墮落，希望唔會。」**

新一季錄影經已開展，鄧小樺憶述錄影時與其他主持玩得盡興，整個團隊笑成一團，「你正常咁做完一日，你係會覺得：嘩！爽呀！」但清場後看著空空如也的錄影廠，卻有一絲空虛：「你會諗：嗯、都唔知出唔出到街。佢就係令到你有種蒼涼嘅感覺，你做嘅所有嘢，到最後都可能敵不過一啲外力、不可抗嘅因素。」但她很快消化掉這種失落，應該說，早已習慣這種不踏實的感覺：「我唔可以畀佢拎走你嘅開心同滿足感。做咗啦、我已經做咗，就算出唔到都已經做咗。起碼呢刻我完成咗自己，由2019年到依家，我一直keep住呢個心理狀態。你點樣可以enjoy個過程，而又唔會因為得唔到而崩潰呢，就係你個人要好捨得。」

她引用著名奧地利詩人里爾克(Rainer Maria Rilke)的名言：

> **我們必須全力以赴，同時又不抱持任何希望……不管做什麼事，都要當它是全世界最重要的一件事，但同時又知道這件事根本無關緊要。**

### 他曾是個很「Chill」的人

4年的合作，與每週一會的製作團隊是互相信任的工作夥伴。談及監製、攝記、場務每分血汗、背後所承受的壓力，鄧小樺多次重複：「好大壓力！好慘！」她笑說監製羅志華，是個很「Chill」的人，以前錄影完畢會從辦公室拿紅酒請大家喝，同時也是一個「會畀人恰的邊緣氣質文青」。但近年拍攝的工作越趨艱難，昔日羅自得其樂的模樣不再復見：「依家完全唔同。大家嘅心理狀態就好似一張本身好直好順好滑嘅白紙，被人揸皺咗。」她眼睛發紅、抿抿嘴，又重複那句：「佢哋真係好慘。」

### 通俗與嚴肅文學之間的平衡點

鄧小樺早年曾參與港台節目「思潮作動」，獲得時任的製作團隊賞識，從此與港台結緣。2014年港台電視開台，高層下令要做清談節目，羅志華就提議推出談文史哲的學術節目，但隨即要面對種種問題：製作預算有限、大眾未必對沉悶的學術專題有興趣、收視難有保證 ... 有出版編輯經驗的鄧小樺於是出手，對節目構思、宣傳、包裝出謀獻策。她形容，自己看待《五夜講場》的角度，不止僅是主持人，而是 **「覺得係自己嘅事、會緊張 ，唔單止係做自己個份，成個節目嘅決定、宣傳以至branding，我都會想佢好。」**

《五夜講場－文學放得開 》終在2017年4月3日首播，當時同期節目還有「哲學有偈傾」、「 歷史係咁話」 、「講女時間」及「是男非男」。

在節目中常常笑得前俯後仰的鄧小樺，觀眾最熟悉的可能是她響亮整個錄影廠的笑聲。現實中她也是如此，說話輕快、直腸直肚，說到一半又自己大笑一番。她自言是站於「大眾」與「嚴肅」兩邊的中間人，「通常喺文藝會議我係最得意嗰個，出到去大眾就覺得我係最悶最邊緣嘅文青。但正正因為咁，我會有交換視覺。我緊係知道文藝最嚴肅、夠high嘅係要點傾，但我又會諗到大眾鍾意睇咩嘢、咩係娛樂。一路以嚟我都有方法將理論同歷史、用一啲funny嘅方法去做出嚟。」

首先要避免的，是以往文學節目正襟危坐的風格。「我哋唔係上堂，係so called娛樂，人哋唔係事必要聽你講，咁所以funny係好重要，我哋成日笑、好癲。」安排嘉賓上節目，也會對他們的衣著有要求，不時邀全女班錄影，希望能「甩咗港台浸呀叔味」。其次是要打中大眾感興趣的人物或話題，因此不少集數均緊貼社會或潮流議題，她舉例今季最受歡迎的一集「 [今夕林夕](https://web.archive.org/web/20210712060552/https://www.youtube.com/watch?v=oykxuaJ-Ff8&t=248s) 」，從林夕的歌詞談文學，Youtube點擊率有近19萬。對她而言文學無分雅俗，值得講便要講，最重要的是能實現監製「培養新一代文化人」的願景。

<figure>
<img src="https://web.archive.org/web/20210712060552im_/https://www.hkcnews.com/news_新聞/hk-discuss/2021/04/港台電視-20210402231625_5c5c_large.png" alt="">
<figcaption>「我哋唔係上堂，係so called娛樂，人哋唔係事必要聽你講，咁所以funny係好重要，我哋成日笑、好癲。」網上節目截圖</figcaption>
</figure>

**歸根究柢「文學放得開」仍是學術節目，擁有專業知識的觀眾為數不少，鄧小樺說最重要是拿捏平衡，「我要嘅係大眾鍾意睇，而專家亦覺得你ok。」她舉例葉靈鳳一集，以流離者身份作切入點，最後點擊率超過4萬，出乎意料地與討論張愛玲那集不相伯仲，甚至收到一些文化界左派的人寫信表揚，「證明個節目喺文化界前輩、左派眼中都過咗關，覺得做得持平做得好。」**

### 「除非我唔做『文學放得開』，否則呢件事係唔會發生。」

17、18年，鄧小樺在節目談香港書店、電影、獄中文學、武俠小說、愛情文學，主題林林總總、非常豐富。社會動盪的2019和2020年，外面風高浪急，港台的錄影廠卻仍容得下主持們靜心談茶道、紅樓夢、粵劇、古詩、報道文學 ....鄧小樺坦言19年收視很差，港人根本沒有心情收看清談節目，但同樣身心俱疲的她，只希望透過節目能滋養觀眾心靈，「係睇你有幾相信知識有幾多力量，如果唔係睇咁多書，我點會撐到咁耐？」

2021年，溫室的主人換掉、雨始終打了進來。

**對於「文學放得開」日後的發展，例如會否擔心最後節目內容變成純談詩詞歌賦，不沾敏感話題，從社會現況抽離，鄧小樺直言「不可能」：「要落呢個決定，會影響成個節目嘅專業度，魯迅你講唔講佢係左翼文壇領袖？除非你成個左翼唔講，其實文學係無可能脫離政治。」她補充：「除非我唔做『文學放得開』，否則呢件事係唔會發生。」**

4年下來，搜集過的資料堆積如山，短短50分鐘的錄影時間，有時會討論得太興高采烈而離題、有時說到意猶未盡卻要下集再見，有人建議她不要浪費、把資料整合成書，有觀眾叫她多開直播，她不排除之後會在私人領域多作分享，但認為始終無法取代港台這媒介。「自己開Live可以狂講粗口、着到好少布、食埋煙，想請晒所有喺港台唔請得嘅人(做嘉賓)。因為你有壓抑，就會知解放嘅快感喺邊。但當然係取代唔到《五夜講場》，只係自己一個唔服輸嘅表現。」

現在有得做、便繼續做、盡力做，鄧小樺肯定地說：「近年最成功嘅文學電視節目，一定係『文學放得開』。」

<figure>
<img src="https://web.archive.org/web/20210712060552im_/https://www.hkcnews.com/news_新聞/hk-discuss/2021/04/港台電視-20210402172247_2696_large.jpg" alt="">
<figcaption>「重要的不是治癒，而是帶著病痛活下去。」黎卓欣攝</figcaption>
</figure>


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210712060552/https://www.hkcnews.com/aboutus/#subscribe)
