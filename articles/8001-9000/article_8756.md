---
title: "香港彈入彈出避稅港名單，真正原因為何？"
date: "2017-12-10"
author: "前線科技人員"
category: "眾說"
tags:
  - "歐盟"
  - "歐洲 聯盟"
  - "稅制"
  - "避稅港"
url: "https://web.archive.org/web/20210701174851/https://www.hkcnews.com/article/8756/%E9%81%BF%E7%A8%85%E6%B8%AF-%E6%AD%90%E7%9B%9F-%E7%A8%85%E5%88%B6-8756/From%20paradise%20to%20blacklist:%20EU%E2%80%99s%20net%20starts%20to%20close%20on%20tax%20havens"
original_url: "https://www.hkcnews.com/article/8756/%E9%81%BF%E7%A8%85%E6%B8%AF-%E6%AD%90%E7%9B%9F-%E7%A8%85%E5%88%B6-8756/From%20paradise%20to%20blacklist:%20EU%E2%80%99s%20net%20starts%20to%20close%20on%20tax%20havens"
---

# 香港彈入彈出避稅港名單，真正原因為何？

【撰文：胡人傑】

歐盟又再度公佈最新嘅避稅港得獎名單，今次輪到澳門 **[1]** ，2009及2015年，香港都曾經被列入黑名單，其後解除 **[2][3]** 。

坊間一般理解避稅為唔交稅，但其實歐美方面嘅睇法，只要將盈利用財技四圍咁擺去一啲低稅區，避過本土稅網，咁就已經稱得上係避稅 **[4]** 。香港號稱簡單稅制，但其實只係劫貧濟富稅制，富人稅種欠缺（資產增值稅、利息／股息稅、遺產稅），而最富有嘅一群，甚至再有離岸基金免稅優惠，另外利得稅、最高稅率、免稅額亦偏低，庫房不足就以高地價政策補充，令到香港完全貧富失衡，「低端人口」人均居住呎數較監房仲要細 **[5]** ，世界「聞名」。當然，咁「體恤」富人嘅不公平稅制，深受環球富人歡迎，香港喺呢一方面亦係世界「聞名」，de facto，香港係避稅港。

<figure>
<img src="https://web.archive.org/web/20210701174851im_/https://www.hkcnews.com/news_新聞/hk-discuss/2017/11/香港-城市-News-20171127060514_1778_large.jpg" alt="">
<figcaption>香港的稅制刧貧濟富，de facto，香港係避稅港。美聯社</figcaption>
</figure>

與其話歐洲玩嘢，不如話歐洲唔想用同一壓榨中產同基層嘅方法嚟競爭，咁唯有整張黑名單將啲咁危險嘅地區隔開囉。

至於今次香港逃出黑名單，政治原因不明，Oxfam 以同一標準檢視，其實亞洲三小龍（香港、星加坡、台灣）都應該入圍，亦有歐盟自己友（愛爾蘭、盧森堡、荷蘭、馬耳他）以成員身份避過 **[6]** 。

歐盟成員避過黑名單，唔代表歐盟內部冇壓力要佢哋改，蘋果公司喺愛爾蘭嘅避稅官司為一例 **[7]** ，歐盟基本上係強逼愛爾蘭接受蘋果嘅稅款。

所以呢，香港真正第一其實係劫貧濟富，只要我哋嘅稅制繼續唔公平，今日彈出，遲早亦會彈入，一個月多啲之前，OECD 已經對香港企圖又再減輕富人「負擔」嘅稅務優惠有微言 **[8]** ，唔好以為我哋同澳門差好遠。

**註：**

[1] [【打擊避稅】澳門被歐盟列入避稅天堂黑名單 憂隨時被制裁](https://web.archive.org/web/20210701174851/https://hk.news.appledaily.com/international/realtime/article/20171205/57545711) （2017）

[2] [港列避稅黑名單　議員促歐盟解釋](https://web.archive.org/web/20210701174851/https://hk.news.appledaily.com/local/daily/article/20150620/19191514) （2015，亦提及2009嗰次胡錦濤幫香港解圍，當然，只係幫富人解圍，唔係幫中產同基層）

[3] [香港的稅務合作情況已獲歐洲委員會澄清](https://web.archive.org/web/20210701174851/https://www.info.gov.hk/gia/general/201510/14/P201510140708.htm) （2015）

[4] [香港也是避稅港？](https://web.archive.org/web/20210701174851/https://www.am730.com.hk/column/財經/香港也是避稅港-30516)

／相對於某些高稅率國家和地區而言，香港其實也是避稅港。因香港稅制簡單，稅率又低，沒有資產增值稅和股息稅。因國內所得稅稅率高達25%，反觀香港僅16.5%，不少內地出口企業選擇來港設公司，以上述價格轉移法節省稅款。香港一向是歐美等地「眼中釘」／

[5] [Hong Kong's poor live in homes smaller than prison cells – study](https://web.archive.org/web/20210701174851/https://www.theguardian.com/world/2017/nov/01/hong-kongs-poor-live-in-homes-smaller-than-prison-cells-study)

[6] [From paradise to blacklist: EU’s net starts to close on tax havens](From paradise to blacklist: EU’s net starts to close on tax havens)

／The criteria exclude EU member states, but if they did not, Oxfam concluded that four countries should be blacklisted: Ireland; Luxembourg; The Netherlands; Malta.

It also concluded that 35 non-EU states should be on the list: Albania; Anguilla; Antigua and Barbuda; Aruba; Bahamas; Bahrain; Bermuda; Bosnia and Herzegovina; British Virgin Islands; Cook Islands; Cayman Islands; Curaçao; Faroe Islands; Macedonia; Gibraltar; Greenland; Guam; Hong Kong; Jersey; Marshall Islands; Mauritius; Montenegro; Nauru; New Caledonia; Niue; Oman; Palau; Serbia; Singapore; Switzerland; Taiwan; Trinidad and Tobago; UAE; US Virgin Islands; Vanuatu.／

[7] [Ireland forced to collect €13bn in tax from Apple that it doesn't want](https://web.archive.org/web/20210701174851/https://www.theguardian.com/technology/2017/dec/05/ireland-reaches-deal-with-apple-to-collect-13bn-in-back-taxes)

[8] [陳茂波：正研究解決OECD關注稅務優惠](https://web.archive.org/web/20210701174851/http://www2.hkej.com/instantnews/hongkong/article/1684455) （財資中心利得稅減半）


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210701174851/https://www.hkcnews.com/aboutus/#subscribe)

---

![博客 | 前線科技人員](https://web.archive.org/web/20210701174851im_/https://www.hkcnews.com/uploads/avatars/3c1bf2ea-549a-40a0-956c-cf1f6368bd63.png?1136821601)

**博客 | 前線科技人員**

【前線科技人員專欄】前線科技人員成立於2015年2月，核心由科技界人員組成。成立目的為從科技人員前沿角度剖析時事，為業界、為香港發聲。
