---
title: "人家可以DQ市長，我們呢？"
date: "2020-06-06"
author: "一悠"
category: "眾說"
tags:
  - "罷免韓國瑜"
  - "特首"
  - "林鄭月娥"
  - "林鄭"
  - "Carrie Lam"
url: "https://web.archive.org/web/20200611095823/https://www.hkcnews.com/article/30737/%E7%BD%B7%E5%85%8D%E9%9F%93%E5%9C%8B%E7%91%9C-%E6%9E%97%E9%84%AD%E6%9C%88%E5%A8%A5-30737/%E4%BA%BA%E5%AE%B6%E5%8F%AF%E4%BB%A5dq%E5%B8%82%E9%95%B7%EF%BC%8C%E6%88%91%E5%80%91%E5%91%A2%EF%BC%9F"
original_url: "https://www.hkcnews.com/article/30737/%E7%BD%B7%E5%85%8D%E9%9F%93%E5%9C%8B%E7%91%9C-%E6%9E%97%E9%84%AD%E6%9C%88%E5%A8%A5-30737/%E4%BA%BA%E5%AE%B6%E5%8F%AF%E4%BB%A5dq%E5%B8%82%E9%95%B7%EF%BC%8C%E6%88%91%E5%80%91%E5%91%A2%EF%BC%9F"
---

# 人家可以DQ市長，我們呢？

韓國魚收皮啦！輸咗成條街，係輸到仆街。

人家中華民國可以DQ市長，我們香港卻是政府DQ議員。

七婆話，這幾天恆生指數收復失地，證明國安法冇影響。但係前幾日國安法公佈時跌了千幾點，又話股市有上有落不關國安法事，十足十共產黨講嘢法。

<figure>
<img src="https://web.archive.org/web/20200611095823im_/https://www.hkcnews.com/news_新聞/hk-discuss/2020/06/罷免韓國瑜-韓國瑜-高雄巿-20200606214457_2929_large.png" alt="">
<figcaption>韓國瑜記者會截圖。照片來源：now新聞台</figcaption>
</figure>

光頭佬在「認輸記者會」上同共產黨完全一樣，竟然話——很感謝謝高雄還有一百三十萬市民冇出嚟投票，證明是反對這場罷免！嘿嘿，佢呢鋪話法，完全同共產黨一模一樣，國民黨同共產黨已經冇分別了。

你睇下嗰啲國安法公佈時，和光頭佬認輸時，大家都是藍色底，大家都咁樣衰，真係大吉利是，邪不能勝正，你估日後是不是一樣收場？

今天又是6月6日，D day，76年前，1944年，盟軍出動三百萬人，所有能浮的軍艦和船，奮力一擊，登陸諾曼第，氣壯山河，反攻希特拉——證明，邪不能勝正。

6月6日很悲壯，興奮，晚晚加餸加條魚——加蒸韓國魚。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20200611095823/https://www.hkcnews.com/aboutus/#subscribe)

---

![博客 | 一悠](https://web.archive.org/web/20200611095823im_/https://www.hkcnews.com/uploads/avatars/2c58e158-9035-4161-92ef-b4b56f5e3747.png?873536568)

**博客 | 一悠**

【一悠・到此一遊】喜歡談古論今，也常談股論金。心理、鋼琴、股票、教育，交义感染，交流一下。學歷：香港中文大學文學士，研究院教育文憑，澳洲新南威爾斯大學碩士（堅有證書㗎，卻無野雞大學博士，也不必請律師去找證書）
