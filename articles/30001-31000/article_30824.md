---
title: "用簡樸生活攞回跟隨基督的自由"
date: "2020-06-10"
author: "春麗 x 鄧諾文"
category: "眾說"
tags:
  - "基督徒"
  - "簡樸生活"
url: "https://web.archive.org/web/20211025031225/https://hkcnews.com/article/30824/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-30824/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
original_url: "https://hkcnews.com/article/30824/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-30824/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
---

# 用簡樸生活攞回跟隨基督的自由

【撰文：春麗】

柏堅喺上星期榮光崇拜嘅講道帶出一個好有思考性嘅重點：用簡樸生活攞回跟隨基督的自由，星期五晚聽完，諗到今日（8日）。

活在威權時代的香港，面對邪惡政權要繼續向前行，我哋應該要好好調整下生活，以下是反思完可以行出的12個一小步建議：

**1. 簡樸團契生活**

保持2-3個交心有感動有質素的小組團契，搵一兩間幫助您跟隨基督、活出所信的教會群體，可以是不同形式的教會，可以是不同特質的團契。

唔好比大教會大宗派綁住，大唔一定好，多人唔一定高質，simple is good；

**2.簡樸健康生活**

吃得清一點，平一點，但一樣可以營養豐富，好好味。每個人體質不一樣，可能可以用一兩個月時間去認識當下自己身體的情況，再作出飲食和休息的調整。

簡樸唔一定需要快，拒絕快餐，少去茶餐廳，simple but not fast；

<figure>
<img src="https://web.archive.org/web/20211025031225im_/https://hkcnews.com/news_新聞/hk-discuss/2020/06/簡樸生活-基督徒-20200610032318_2e20_large.jpg" alt="">
<figcaption>簡樸生活，由今天開始。兩個番薯一隻雞蛋，自己lunch自己蒸，$7。</figcaption>
</figure>

**3. 簡樸讀書生活**

選擇讀一些有用的書，整理一下自己的書櫃，一直影響你又對你有長遠幫助的書，可以多讀，其他可以轉贈給有需要的人。

讀書有益，唔一定為咗考試同學位，享受讀書的自由，接受知識與智慧的自由；

**4. 簡樸信仰生活**

整理一下知唔知自己一直相信怎麼，千祈唔好人講你又信，信得真誠一點，信得紮實一點，耶穌話，尋找必尋見，你唔搵，梗係乜都唔知啦。

二手嘅信仰係一種綑綁，綑綁咗你對真正信仰嘅尋求，上帝，好大好遼闊，但同時又好精緻；

**5. 簡樸運動生活**

集中一兩種幫助你又喜歡的運動，可以是激烈的武術，也可以是輕輕鬆鬆的呼拉圈，總之點都要郁吓，比自己筋骨保持係一個良好的運動狀態，最好體重慢慢回落5-10%，享受身體靈活輕盈的自由；

**6. 簡樸義工生活**

施比受更為有福，幫過人你就明白，唔需要不停博命透支咁樣去幫，量力而為，甘心樂意；

**7. 簡樸媒體生活**

這個年代，媒體已經是生活的一部份，不需要再被TVB支配，人人都是自媒體，資訊又爆炸，又唔可以俾佢控制住，但係又需要佢嘅存在。揀返5至10個你鍾意同對你有幫助的媒體，其他，可以唔使睇咁多。

面對媒體最自由的一種狀態係，睇又得唔睇又得，得咗。Truth is Simple；

**8. 簡樸經濟生活**

經濟越來越差都可能是一個事實，縮減開支，但又唔可以過度積蓄財富，盡量令到自己唔好有負債，需要時還可以有一點錢去幫助自己或幫助身邊的人，但點樣先係夠，可能要問返自己；

**9. 簡樸靈修生活**

每一日都要反思，都要明白上帝給我們的功課，靈修唔一定坐喺度讀聖經，靈修可以係一種生活態度，一種24×7也讓上帝和你說話的自省，清心加禱告，可能一個合適嘅環境同時段對你有特別的幫助；

**10. 簡樸政治生活**

政治可能係我哋生活嘅一部份，唔熱衷都至少有啲認識，簡簡單單知道個世界發生乜嘢事，點解個社會搞成咁，起碼祈禱都識得點祈，而唔係下下都只可以順服在上掌權者咁單調，上帝唔止係政治之中，上帝更加係在政治之上，而唔係政治嘅出面；

**11. 簡樸社交生活**

Online 又好，Offline也好，簡化你的社交網絡和人的素質，識人好過識字，識錯人就大件事。仲未計嗰啲神秘人、0.5或者有心攞着數的粉腸，吃素菜彼此相愛，強如吃肥牛彼此相恨，聖經對於交朋結友好有智慧；

**12. 簡樸家庭生活**

家庭最重要，簡簡單單，一家人齊齊整整，去長洲唔一定差過去歐洲，重建家庭關係，禱告求主幫助，家家有本難念的經，個一本一定唔係聖經，Love Is Simple....

要得到基督裏的真自由，重內省，重真誠，重犧牲，重基督，基督的愛已經釋放了我們，係真嘅。

共勉。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20211025031225/https://hkcnews.com/aboutus/#subscribe)

---

![博客 | 春麗 x 鄧諾文](https://web.archive.org/web/20211025031225im_/https://hkcnews.com/uploads/avatars/69344aba-e227-4b49-a1fd-a1a1ad2c67c0.png?1926387147)

**博客 | 春麗 x 鄧諾文**

【春麗x鄧諾文・互聯網思維革命】進入全球互聯網化年代，人類行為及思維模式不知不覺被海量更新，自拍、互動、眾籌、共鳴、分享、集體現象，直接革命了我們的生活模式。「互聯網思維革命」是透過全球大數據現象，探索及規劃當下各行業發展藍圖，追趕時間，與網並進。
鄧諾文，主力研究互聯網生態及公開演說大數據、共享經濟、社交媒體營運策略等題目。現為香港網絡媒體文化協會副總監，D100《向上遊》節目主持及多間中小企業網絡顧問。
春麗，資深傳媒人，《蘋果日報》創報娛樂攝影記者、《壹週刊》狗仔隊。十年前開始轉型新媒體，現職網絡媒體導師、導演、公開演說超過700場。
