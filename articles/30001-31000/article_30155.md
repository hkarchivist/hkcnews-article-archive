---
title: "今次真係香港再出殯"
date: "2020-05-22"
author: "假才子"
category: "眾說"
tags:
  - "攬炒"
  - "香港再出發大聯盟"
  - "港版國安法"
url: "https://web.archive.org/web/20200807181236/https://www.hkcnews.com/article/30155/%E6%B8%AF%E7%89%88%E5%9C%8B%E5%AE%89%E6%B3%95-%E9%A6%99%E6%B8%AF%E5%86%8D%E5%87%BA%E7%99%BC%E5%A4%A7%E8%81%AF%E7%9B%9F-%E6%94%AC%E7%82%92-30155/%E4%BB%8A%E6%AC%A1%E7%9C%9F%E4%BF%82%E9%A6%99%E6%B8%AF%E5%86%8D%E5%87%BA%E6%AE%AF"
original_url: "https://www.hkcnews.com/article/30155/%E6%B8%AF%E7%89%88%E5%9C%8B%E5%AE%89%E6%B3%95-%E9%A6%99%E6%B8%AF%E5%86%8D%E5%87%BA%E7%99%BC%E5%A4%A7%E8%81%AF%E7%9B%9F-%E6%94%AC%E7%82%92-30155/%E4%BB%8A%E6%AC%A1%E7%9C%9F%E4%BF%82%E9%A6%99%E6%B8%AF%E5%86%8D%E5%87%BA%E6%AE%AF"
---

# 今次真係香港再出殯

<figure>
<img src="https://web.archive.org/web/20200807181236im_/https://www.hkcnews.com/news_新聞/hk-discuss/2020/05/689-香港再出發大聯盟-董建華-20200506025048_f028_large.jpg" alt="">
<figcaption>EYEPRESS照片</figcaption>
</figure>

香港再出殯的富豪精英們，你們感覺如何了？國安法殺到，據傳港澳辦夏寶龍下令所有人大政協冇得含糊，必須旗幟鮮明支持，美國揚言不惜發動制裁，換言之香港以往靠做中美「超級聯繫人」搵錢的路數玩完，國際金融中心地位受重創，以後搵外國人做生意都唔知會唔會踩到陷阱，兼夾高官同人大政協面對個人制裁，同埋搞成咁你哋對中共的利用價值都會降到零。我真係恭喜你哋！一般市民，爛命一條，頂多以後唔響fb同外面大聲鬧中共，你哋就唔知會點啦。

搞成咁，你哋唔好扮冇份。移交初期，大把機會你哋可以向立場仲未好硬的中共建議政改，或者多D經濟改革舒緩民怨，你哋唔做，只顧保住自己利益，同時又要食幾家茶飯，又要搵大陸笨又要搵香港人笨又要搵鬼佬錢，但有咩大鑊一爆又會潛水扮唔關自己事。終於中共都嫌你哋太廢太牆頭草太冇擔當，直接頒布實施國安法，仲下軍令狀邊個縮沙邊個處決。今次真係唔慌唔if we burn you burn with us。我等睇你哋香港再出殯大聯盟，夢想成真！

（OK我都知呢個時勢仲有好多其他更重要嘅事要講， 但比我講咗呢樣先。攬炒論定魚蛋論都好，至少人哋都一齊PK就冇咁唔安樂。）


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20200807181236/https://www.hkcnews.com/aboutus/#subscribe)

---

![博客 | 假才子](https://web.archive.org/web/20200807181236im_/https://www.hkcnews.com/uploads/avatars/058f1c51-5648-439a-bd56-51fde2c9899c.png?1475201573)

**博客 | 假才子**

【假才子・假分析】筆者是比較政治碩士學歷，現為傳媒工作者。取名「假才子」是因為現在流行才子才女，但又沒人敢承認自己是假大空才子才女，故先行澄清。文章寫得不好還請見諒，畢竟我不是真才子。
