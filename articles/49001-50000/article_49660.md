---
title: "信Google，定係信Google Trends？"
date: "2021-12-27"
author: "讀者來論"
category: "眾說"
tags:
  - "姜濤"
  - "盧瀚霆（Anson Lo）"
  - "google"
url: "https://web.archive.org/web/20220123231017/https://www.hkcnews.com/article/49660/0"
original_url: "https://www.hkcnews.com/article/49660/0"
---

# 信Google，定係信Google Trends？

<figure>
<img src="https://web.archive.org/web/20220123231017im_/https://www.hkcnews.com/news_新聞/hk-discuss/2021/12/MIRROR-盧瀚霆（Anson%20Lo）-20211227110843_ff22_large.jpg" alt="">
<figcaption>盧瀚霆（Anson Lo）</figcaption>
</figure>

【撰文：我老婆係薑糖】

筆者是個受害人，內子7日24小時以不同的方式追問我點解「盧瀚霆」會成為2021年Google熱搜本地娛樂名人的No.1，坦白講，其實我連盧瀚霆係邊個都唔知，真係「識佢條鐵」咩！但當我Google search盧瀚霆時見到Anson Lo，OK，我聽過！   
   
 為咗平息內子呢幾日的疲勞轟炸，唉，我唯有用Google Trends作出求證。唔做尤自可，一做真係「唔知點收科」！點解？因為同公報嘅結果有出入囉！

<figure>
<img src="https://web.archive.org/web/20220123231017im_/https://www.hkcnews.com/news_新聞/hk-discuss/2021/12/姜濤-Google%20Trends-盧瀚霆（Anson%20Lo）-20211226120159_5e74_large.png" alt="">
</figure>

筆者按下盧瀚霆的名字，進入探索比較，冇錯，名字自動變成Anson Lo。

<figure>
<img src="https://web.archive.org/web/20220123231017im_/https://www.hkcnews.com/news_新聞/hk-discuss/2021/12/姜濤-盧瀚霆（Anson%20Lo）-Google%20Trends-20211226120125_1ab6_large.png" alt="">
</figure>

為咗滿足內子的要求，筆者即管用「姜濤」作比較，但係，正所謂「冇比較冇傷害」，姜濤的2021平均值高於Anson Lo。

<figure>
<img src="https://web.archive.org/web/20220123231017im_/https://www.hkcnews.com/news_新聞/hk-discuss/2021/12/盧瀚霆（Anson%20Lo）-姜濤-Google%20Trends-20211226120139_2387_large.png" alt="">
</figure>

跟住筆者又換上「MIRROR」作比較，MIRROR的2021平均值明顯高於Anson Lo！

<figure>
<img src="https://web.archive.org/web/20220123231017im_/https://www.hkcnews.com/news_新聞/hk-discuss/2021/12/姜濤-Google%20Trends-盧瀚霆（Anson%20Lo）-20211226120148_1cb3_large.png" alt="">
</figure>

最後，又要滿足內子的好奇，所以作出三個的比較！好明顯，MIRROR是以大比數領先！

<figure>
<img src="https://web.archive.org/web/20220123231017im_/https://www.hkcnews.com/news_新聞/hk-discuss/2021/12/姜濤-Google%20Trends-盧瀚霆（Anson%20Lo）-20211226120223_1c63_large.png" alt="">
</figure>

好啦，齋用「網頁搜尋」唔夠全面，咁試試用「圖片搜尋」吧！MIRROR依然領先！

<figure>
<img src="https://web.archive.org/web/20220123231017im_/https://www.hkcnews.com/news_新聞/hk-discuss/2021/12/Google%20Trends-姜濤-盧瀚霆（Anson%20Lo）-20211226120251_19de_large.png" alt="">
</figure>

OK，「新聞搜尋」又如何？姜濤稍微領先。

<figure>
<img src="https://web.archive.org/web/20220123231017im_/https://www.hkcnews.com/news_新聞/hk-discuss/2021/12/姜濤-Google%20Trends-盧瀚霆（Anson%20Lo）-20211226120307_9381_large.png" alt="">
</figure>

再來個「YouTube搜尋」吧！咦，姜濤再領先。

<figure>
<img src="https://web.archive.org/web/20220123231017im_/https://www.hkcnews.com/news_新聞/hk-discuss/2021/12/Google%20Trends-姜濤-盧瀚霆（Anson%20Lo）-20211226120331_16bf_large.png" alt="">
</figure>

點解，點解Google Trends同Google公佈的結果唔同嘅？   
   
 Google，唔好又話Google Trends唔係咁樣用呀！唔好話可能因為Anson Lo喺某一點好高，我想講MIRROR同時間都好高囉！   
   
 Google，你真係唔好搞阿叔啦！

---

![博客 | 讀者來論](https://web.archive.org/web/20220123231017im_/https://www.hkcnews.com/uploads/avatars/8bd6baf7-e90b-4ec4-be4c-cae03b96fcef.png?1272509898)

**博客 | 讀者來論**

【讀者來論・眾聲】這個專欄開放讀者來論，不設稿酬，稿件請電郵至[email protected]，主旨請註明：投稿【眾聲】。稿件是否採納由《眾新聞》編輯部決定。來稿請說明刊登時採用的名字。
