---
title: "【粗口文慎入】我同你講：你啲醫管局高層唔死都冇用"
date: "2020-02-08"
author: "殷琦"
category: "眾說"
tags:
  - "高拔陞"
  - "武漢肺炎"
  - "醫護罷工"
url: "https://web.archive.org/web/20210630234821/https://www.hkcnews.com/article/26741/%E9%86%AB%E8%AD%B7%E7%BD%B7%E5%B7%A5-%E6%AD%A6%E6%BC%A2%E8%82%BA%E7%82%8E-%E9%AB%98%E6%8B%94%E9%99%9E-26741/%E3%80%90%E7%B2%97%E5%8F%A3%E6%96%87%E6%85%8E%E5%85%A5%E3%80%91%E6%88%91%E5%90%8C%E4%BD%A0%E8%AC%9B%EF%BC%9A%E4%BD%A0%E5%95%B2%E9%86%AB%E7%AE%A1%E5%B1%80%E9%AB%98%E5%B1%A4%E5%94%94%E6%AD%BB%E9%83%BD%E5%86%87%E7%94%A8"
original_url: "https://www.hkcnews.com/article/26741/%E9%86%AB%E8%AD%B7%E7%BD%B7%E5%B7%A5-%E6%AD%A6%E6%BC%A2%E8%82%BA%E7%82%8E-%E9%AB%98%E6%8B%94%E9%99%9E-26741/%E3%80%90%E7%B2%97%E5%8F%A3%E6%96%87%E6%85%8E%E5%85%A5%E3%80%91%E6%88%91%E5%90%8C%E4%BD%A0%E8%AC%9B%EF%BC%9A%E4%BD%A0%E5%95%B2%E9%86%AB%E7%AE%A1%E5%B1%80%E9%AB%98%E5%B1%A4%E5%94%94%E6%AD%BB%E9%83%BD%E5%86%87%E7%94%A8"
---

# 【粗口文慎入】我同你講：你啲醫管局高層唔死都冇用

我同你講：你啲醫管局高層唔死都冇用。以下列出你哋嘅四大罪狀：

**配合政府道德勒索：** 做得醫護，雖然唔係每一個、但唔少都係頗有使命感。竟然道德勒索醫護，要求佢哋為呢個政權的錯誤負責？林鄭仆街、你哋又跟住一齊仆街？我想問你哋中間有無個智力與良心正常的人？

**學政府玩語言偽術、為虎作倀：** 之前姓高果條茂利講咩「唔知咩叫全面封關」，我屌你老味你讀屎片架？同我玩嘢？罷工嘅每一位都係將香港嘅命運、將自己嘅前途擺上——外國人哋罷工係為加薪、為自己權利；佢哋罷工係為咗要求你呢個無良政府負擔自己嘅責任咋。佢哋全部都係道德高尚嘅人，你班狗高層唔該摸下自己有冇良心、係咪俾狗食咗？


{{< video src="https://web.archive.org/web/20210630234821if_/https://www.facebook.com/plugins/video.php?href=https%3A%2F%2Fwww.facebook.com%2FRTHKVNEWS%2Fvideos%2F1012556162461406%2F&show_text=0&width=560" >}}


**有事鍾無艷、無事夏迎春：** 香港醫療壓力有幾大大家不嬲都知。有事就要醫護出去死、無事無幹就Cut大學醫療經費。而家要抗疫、又問番醫學生無償義務工作當做實習、喂你面皮幾多尺厚呀？早排唔係話大學生係暴徒咩？理大之戰唔係捉咗好多本來是醫護的first aider咩？依家又係邊間大學幫手整可重用口罩同酒精搓手液？？推而廣之，其實政府對大學生又好、定係政府對人民都好，根本都係用呢種態度——真係要有幾無良知先做得到？！

**完全當你啲員工無到：** 幾千人等咗幾日、叫口號乜乜乜、做咗十幾年的員工、都已經跪係度、暈低亦有之。你班狗高層，毫無惻隱之心、鎖電梯鎖樓梯玩Hide and Seek？呢啲根本唔係人嘅行為——你夠膽就咁教你個仔，用咁既方法去面對問題呀？！仲有，香港人本身就係有罷工嘅自由。講咗好多次，醫護罷工係為咗「要求封關」而唔係「驚死」，你老味唔識聽廣東話呀？


{{< video src="https://web.archive.org/web/20210630234821if_/https://www.facebook.com/plugins/video.php?href=https%3A%2F%2Fwww.facebook.com%2FRTHKVNEWS%2Fvideos%2F1027337817653199%2F&show_text=0&width=560" >}}


班醫護無用粗口鬧你哋、平時我都十分克制，未試過寫篇文咁多粗口，但真是用粗口鬧你哋都根本便宜咗你班垃圾。我同你班仆街講，善有善報惡有惡報；若然未報時辰未到。你哋係要做林鄭嘅走狗、泯滅自己嘅人性、呢個係你嘅選擇；但你哋也會被全港市民鄙視同唾棄、名譽掃地！！！！

個人而言，我都支持停罷工，原因如下：

而家封關已經太遲、個政府仲一日到晚放人落黎、社區爆發是遲早的事。

一聽到政府話兩日後先14日強制隔離、仲要個「強制」原來係咁「自願」，就知道而家佢係同你玩爆陰毒。唔夠裝備要你出去打杖、唔肯打又道德勒索你，係擺明想香港醫護死、「公我贏字你輸」嘅概念。

面對呢個麻木不仁、漠視民意的垃圾政府，無必要繼續以自己的命途作為代價罷落去。我相信你班仆街係會清算罷工醫護。我真係諗唔到可以做乜，除咗起班狗高層底之外。

我只是覺得，「光復香港、時代革命」，到而家仍然是最岩——只有民選政府，先最能夠代表到人民聲音。單就區選一役嚟到而家抗疫，就知民選嘅真意是幾咁重要；如果當時又是選番民X聯D狗入去，你估有無口罩派？口水就有滴！如今與邪惡政權的對峙，就如比武之時，自己就明刀明槍、對方就揸你下陰撒香爐灰落你眼度、咁無得比架喎...呢個政府已經出盡陰毒招數、我已經唔知道衛道之士仲企係道德高地有咩用。「光復香港、時代革命」，只有民選政府先救到我哋。講完！


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210630234821/https://www.hkcnews.com/aboutus/#subscribe)

---

![博客 | 殷琦](https://web.archive.org/web/20210630234821im_/https://www.hkcnews.com/uploads/avatars/2d741b5c-2478-4f90-be1d-c617771b50da.png?1594224226)

**博客 | 殷琦**

【殷琦．殷琦專欄】一舊蕃薯般的孤獨文青，也許是讀書太多，總活在迷霧之中。怨氣太多，希望太少，與你和我一樣，在小小的香港同受壓抑、同唱悲歌、每天僅為生活掙扎求存。為註冊藝術（表達藝術）治療師。興趣在表達藝術治療、哲學、心理學、生活、音樂、藝術、政治、宗教等。FB專頁：https://www.facebook.com/YanKiHongKong/
