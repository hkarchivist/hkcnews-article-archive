---
title: "磐石與微波"
date: "2018-08-13"
author: "吳尚水"
category: "眾說"
tags:
  - "盧凱彤"
  - "余靜萍"
  - "陳德錦"
url: "https://web.archive.org/web/20210629181252/https://www.hkcnews.com/article/14273/%E7%9B%A7%E5%87%B1%E5%BD%A4-%E4%BD%99%E9%9D%9C%E8%90%8D-%E9%99%B3%E5%BE%B7%E9%8C%A6-14273/%E7%A3%90%E7%9F%B3%E8%88%87%E5%BE%AE%E6%B3%A2"
original_url: "https://www.hkcnews.com/article/14273/%E7%9B%A7%E5%87%B1%E5%BD%A4-%E4%BD%99%E9%9D%9C%E8%90%8D-%E9%99%B3%E5%BE%B7%E9%8C%A6-14273/%E7%A3%90%E7%9F%B3%E8%88%87%E5%BE%AE%E6%B3%A2"
---

# 磐石與微波

一個 [老作家](https://web.archive.org/web/20210629181252/https://www.facebook.com/chantakkam) 批評傳媒使用遺孀去形容盧凱彤太太，卻成為箭靶。 作家本人對同性戀有沒有偏見， 是不是用語文去包裝政治 ，我看倒是未必，反而批評作家嘅人就有政治正確嘅目的。

<figure>
<img src="https://web.archive.org/web/20210629181252im_/https://www.hkcnews.com/news_新聞/hk-discuss/2018/08/余靜萍-陳德錦-盧凱彤-20180813123436_11dd_large.png" alt="">
</figure>

對文字有偏執嘅人好多時就係純粹偏執於文字而已，得意迷字，指月觀指， 無論係老學究或者小學雞都會如此。

「遺孀」的確是可議的，我懷疑有一些女性主義同性戀者應該也會反感， 這種字眼太有封建色彩，有一種和現代獨立自主女性格格不入的氣息。

語文跟不上時代變化 ，這個問題難以避免。 語文專家本來其實可以響呢個時候發揮作用，佢可以提供一個合適嘅建議或者創造一個新嘅詞語去引領輿論，提升社會嘅意識。但可惜作家本人建議的「新寡」既老土也不妥， 因為寡亦係喪夫嘅意思。

<figure>
<img src="https://web.archive.org/web/20210629181252im_/https://www.hkcnews.com/news_新聞/hk-discuss/2018/08/ellen%20loo-盧凱彤-余靜萍-20180811030959_1f71_large.png" alt="">
<figcaption>盧凱彤去年在台灣金曲獎頒獎禮上透霞，已與台灣攝影師余靜萍（右）在外國結婚。《鏡週刊》影片截圖</figcaption>
</figure>

其實「太太」這個稱呼也附屬一套傳統意識形態，不過比較新潮，當事人也如此自稱，算是可以接受。但如果真係要有一個詞語配合新嘅思想，個人認為 **遺偶、遺侣或者遺伴** 是比較好的，較為中性。但我擔保一定也有很多人認為不好。因為語文係一樣最見仁見智嘅事。即使最小學雞嘅人都可以輕易批評人哋文句不通文筆不好的。

作家係一個博士，一個中文教授，響佢權威嘅領域反而好似鬧出咗笑話，呢個係我覺得成件事最令人感慨嘅地方：一個本來應該成為磐石嘅人最後就只能激起微波泡沫，就好似古天樂咁，應該在神枱上面引領新人跳舞，但係就可嘆地變成一個活人木偶。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210629181252/https://www.hkcnews.com/aboutus/#subscribe)

---

![博客 | 吳尚水](https://web.archive.org/web/20210629181252im_/https://www.hkcnews.com/uploads/avatars/6d136d84-371a-432d-8766-844a5d750d1c.jpg?71544615)

**博客 | 吳尚水**

【吳尚水・the shape of water】You must be formless, shapeless.
