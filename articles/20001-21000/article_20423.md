---
title: "同林鄭辯論如向空凳丟壽包"
date: "2019-05-10"
author: "假才子"
category: "眾說"
tags:
  - "特首"
  - "林鄭月娥"
  - "林鄭"
  - "Carrie Lam"
  - "逃犯條例"
  - "亞視台慶—向空凳丟壽包"
url: "https://web.archive.org/web/20210711020049/https://www.hkcnews.com/article/20423/%E9%80%83%E7%8A%AF%E6%A2%9D%E4%BE%8B-%E6%9E%97%E9%84%AD%E6%9C%88%E5%A8%A5-%E4%BA%9E%E8%A6%96%E5%8F%B0%E6%85%B6%E2%80%94%E5%90%91%E7%A9%BA%E5%87%B3%E4%B8%9F%E5%A3%BD%E5%8C%85-20423/%E5%90%8C%E6%9E%97%E9%84%AD%E8%BE%AF%E8%AB%96%E5%A6%82%E5%90%91%E7%A9%BA%E5%87%B3%E4%B8%9F%E5%A3%BD%E5%8C%85"
original_url: "https://www.hkcnews.com/article/20423/%E9%80%83%E7%8A%AF%E6%A2%9D%E4%BE%8B-%E6%9E%97%E9%84%AD%E6%9C%88%E5%A8%A5-%E4%BA%9E%E8%A6%96%E5%8F%B0%E6%85%B6%E2%80%94%E5%90%91%E7%A9%BA%E5%87%B3%E4%B8%9F%E5%A3%BD%E5%8C%85-20423/%E5%90%8C%E6%9E%97%E9%84%AD%E8%BE%AF%E8%AB%96%E5%A6%82%E5%90%91%E7%A9%BA%E5%87%B3%E4%B8%9F%E5%A3%BD%E5%8C%85"
---

# 同林鄭辯論如向空凳丟壽包

成日話要學習謙卑、同市民溝通的特首林鄭月娥又再發功，左一句「廢話」右一句「鴕鳥」，董建華、梁愛詩、陳弘毅、美國領事等等全部中招，真係霸氣畢露（btw其實仲掃埋作為前政務司司長、前發展局局長嘅佢本人）。

對此，筆者毫不意外，因為歷年來佢每次被人質疑，回應都唔係直接同人講道理，而係牛頭不搭馬嘴扯到大西洋，如「無聊問題」、「waste time」、「上帝叫我參選」、「官到無求膽自大」、「特首係可以比人鬧嘅」，或者用啲冇人知實際內容嘅口號，如「管治新風格」、「理財新哲學」。

所以，基本上你同林鄭辯論係真係「waste time」，因為佢從來唔知答咗去邊，雙方就好似唔同channel搭唔上線，你拋幾多問題比林鄭都冇人會接住，再用另一個比喻就係歇後語「亞視台慶—向空凳丟壽包」。

<figure>
<img src="https://web.archive.org/web/20210711020049im_/https://www.hkcnews.com/news_新聞/hk-discuss/2019/05/亞視台慶—向空凳丟壽包-Carrie%20Lam-逃犯條例-20190510102502_8c54_large.jpg" alt="">
<figcaption>2012年6月，亞視在北京搞55周年台慶晚會，馬拉松式演出長逾4小時，現場有1萬7千座位，但觀眾聊聊可數，出現藝員「向空凳掟壽包」的經典畫面。照片來源：蘋果日報</figcaption>
</figure>

同樣情況仲延續到其他高官度。例如明明台灣都講左唔理你，李家超都係日日狂loop廿萬次殺人案殺人案殺人案，唔係向空凳丟壽包係乜？仲有美國佬開聲話引渡條例唔掂當，邱騰華話佢「拉得比較遠」，咁都得？真係取消香港政策法 ，到時出入口仆直、股樓齊跌、GDP受損、甚至親中派被美國制裁 (雖則我冇所謂)，你又話一切都係幻覺嚇我唔到，咁就當冇事發生呀？


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210711020049/https://www.hkcnews.com/aboutus/#subscribe)

---

![博客 | 假才子](https://web.archive.org/web/20210711020049im_/https://www.hkcnews.com/uploads/avatars/058f1c51-5648-439a-bd56-51fde2c9899c.png?1475201573)

**博客 | 假才子**

【假才子・假分析】筆者是比較政治碩士學歷，現為傳媒工作者。取名「假才子」是因為現在流行才子才女，但又沒人敢承認自己是假大空才子才女，故先行澄清。文章寫得不好還請見諒，畢竟我不是真才子。
