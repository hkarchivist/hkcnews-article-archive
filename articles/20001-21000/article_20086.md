---
title: "如果天真是罪"
date: "2019-04-24"
author: "假才子"
category: "眾說"
tags:
  - "法官"
  - "法官大人"
  - "佔中九子"
  - "天真有罪"
url: "https://web.archive.org/web/20210116232845/https://www.hkcnews.com/article/20086/%E4%BD%94%E4%B8%AD%E4%B9%9D%E5%AD%90-%E5%A4%A9%E7%9C%9F%E6%9C%89%E7%BD%AA-%E6%B3%95%E5%AE%98-20086/%E5%A6%82%E6%9E%9C%E5%A4%A9%E7%9C%9F%E6%98%AF%E7%BD%AA"
original_url: "https://www.hkcnews.com/article/20086/%E4%BD%94%E4%B8%AD%E4%B9%9D%E5%AD%90-%E5%A4%A9%E7%9C%9F%E6%9C%89%E7%BD%AA-%E6%B3%95%E5%AE%98-20086/%E5%A6%82%E6%9E%9C%E5%A4%A9%E7%9C%9F%E6%98%AF%E7%BD%AA"
---

# 如果天真是罪

雖然遲咗，都要講吓。佔中九子案宣判，各人均有罪名成立，本非意料之外，不過見到法官指責佔中天真和不切實際， 都係不吐不快。

如果天真是罪，冇人挑戰現狀，人人只看眼前講實際， 社會還會有進步嗎？香港從小漁村發展成國際大都會，從封建小農社會發展自由法治社會，如果不是過去有人天真地挑戰現狀，可能嗎？ 不知這位法官身世如何，但如果在一百年前， 一個出身一般的華人想做法官，肯定被人說是天真和不切實際。

<figure>
<img src="https://web.archive.org/web/20210116232845im_/https://www.hkcnews.com/news_新聞/hk-discuss/2019/04/佔中九子-法庭-20190424191040_6512_large.jpg" alt="">
<figcaption>如果天真是罪，冇人挑戰現狀，人人只看眼前講實際， 社會還會有進步嗎？美聯社圖片</figcaption>
</figure>

如果天真是錯，小朋友寫我的志願， 是否九成九都要被先生打個大交叉退回？相信民主回歸、一國兩制、 港人治港、高度自治，是否要拉去遊街？相信會有真普選， 是否拉去浸豬籠？相信香港司法系統保障公義，是否拉去凌遲？

法官又似乎係政治評論員，識得話認為佔中會逼到政府讓步係天真， 不知佢又可否教教市民，點樣爭取民主才不是天真和不切實際，包贏的？孫中山搞革命，是否天真和不切實際？ 甘地同曼德拉坐緊監仍相信會有未來，是否天真和不切實際？ 馬丁路德金講我有一個夢，是否天真和不切實際？國際新聞， 阿爾及利亞同蘇丹民眾上街要求獨裁者下台，是否天真和不切實際？

不過到最後，以為唔搞政治，政治就唔會搞到你身上， 香港唔需要民主都可以保住自由法治，23條、一地兩檢、 引渡條例唔係身有屎唔使驚，做法官/親中派就可以明哲保身， 可能先係真正的天真和不切實際。 所以其實所有香港人都係犯咗天真和不切實際罪，除咗移咗民的。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210116232845/https://www.hkcnews.com/aboutus/#subscribe)

---

![博客 | 假才子](https://web.archive.org/web/20210116232845im_/https://www.hkcnews.com/uploads/avatars/058f1c51-5648-439a-bd56-51fde2c9899c.png?1475201573)

**博客 | 假才子**

【假才子・假分析】筆者是比較政治碩士學歷，現為傳媒工作者。取名「假才子」是因為現在流行才子才女，但又沒人敢承認自己是假大空才子才女，故先行澄清。文章寫得不好還請見諒，畢竟我不是真才子。
