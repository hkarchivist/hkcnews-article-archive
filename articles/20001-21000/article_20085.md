---
title: "常人犯法要坐監　權貴犯法受保護"
date: "2019-04-25"
author: "假才子"
category: "眾說"
tags:
  - "潘樂陶"
  - "佔中三子"
  - "逃犯條例"
url: "https://web.archive.org/web/20190530181128/https://www.hkcnews.com/article/20085/%E4%BD%94%E4%B8%AD%E4%B8%89%E5%AD%90-%E6%BD%98%E6%A8%82%E9%99%B6-%E9%80%83%E7%8A%AF%E6%A2%9D%E4%BE%8B-20085/%E5%B8%B8%E4%BA%BA%E7%8A%AF%E6%B3%95%E8%A6%81%E5%9D%90%E7%9B%A3-%E6%AC%8A%E8%B2%B4%E7%8A%AF%E6%B3%95%E5%8F%97%E4%BF%9D%E8%AD%B7"
original_url: "https://www.hkcnews.com/article/20085/%E4%BD%94%E4%B8%AD%E4%B8%89%E5%AD%90-%E6%BD%98%E6%A8%82%E9%99%B6-%E9%80%83%E7%8A%AF%E6%A2%9D%E4%BE%8B-20085/%E5%B8%B8%E4%BA%BA%E7%8A%AF%E6%B3%95%E8%A6%81%E5%9D%90%E7%9B%A3-%E6%AC%8A%E8%B2%B4%E7%8A%AF%E6%B3%95%E5%8F%97%E4%BF%9D%E8%AD%B7"
---

# 常人犯法要坐監　權貴犯法受保護

佔中九子案，有啲人話犯法喎，梗係要坐監。

律政司夫婦，嗰啲人就話僭建人人都有，好小事直頭罰錢都冇需要。

引渡條例，商界集體認偷呃拐騙貪污逃稅乜犯法嘢都做齊， 仲大條道理話返大陸唔犯法點發達，唔見嗰啲人出聲。

大家都知咩事的阿 package 老豆逃亡過大海 （太平洋唔係伶仃洋），又唔見人話澳門同大陸法律有漏洞， 點解唔同楓葉國簽約堵塞。

<figure>
<img src="https://web.archive.org/web/20190530181128im_/https://www.hkcnews.com/news_新聞/hk-discuss/2019/04/佔中三子-潘樂陶-20190424205006_c787_large.jpg" alt="">
</figure>

講到底，香港啲監倉係比下等人坐嘅，有權有勢又使乜要坐。佔中三子，又冇發達又冇公職，係法官眼中即係對社會冇貢獻啦， 仲唔係要坐？律政司老公就唔同啦，就算身為前工程師學會會長， 使唔知幾多萬僭建個游泳池，都係無心之失啫， 仲有咁多公職對社會咁大貢獻，梗係唔使坐啦。 嗱預算案派糖退稅係退兩皮，家陣罰你都係罰兩皮， 同食粒糖差唔多啫，真係甜到入心，人間有愛，天地有正氣，香港有法治，仲有好多正能樣......打錯，正能量。

（PS：貪曾係失咗勢所以先要坐，否則特首下令ICAC唔查容乜易。）


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20190530181128/https://www.hkcnews.com/aboutus/#subscribe)

---

![博客 | 假才子](https://web.archive.org/web/20190530181128im_/https://www.hkcnews.com/uploads/avatars/058f1c51-5648-439a-bd56-51fde2c9899c.png?1475201573)

**博客 | 假才子**

【假才子・假分析】筆者是比較政治碩士學歷，現為傳媒工作者。取名「假才子」是因為現在流行才子才女，但又沒人敢承認自己是假大空才子才女，故先行澄清。文章寫得不好還請見諒，畢竟我不是真才子。
