---
title: "花旗銀行開始多人"
date: "2020-12-07"
author: "中產平民"
category: "眾說"
tags:
  - "許智峯"
  - "HUI Chi-fung"
  - "hsbc"
  - "hsbc hk"
  - "匯豐銀行"
  - "匯豐"
  - "hsbc hong kong"
  - "hong kong bank"
  - "hsbc bank"
  - "香港匯豐銀行"
  - "hongkong bank"
  - "滙豐銀行"
  - "花旗銀行"
url: "https://web.archive.org/web/20210629142726/https://www.hkcnews.com/article/36252/hsbc-%E8%8A%B1%E6%97%97%E9%8A%80%E8%A1%8C-%E8%A8%B1%E6%99%BA%E5%B3%AF-36252/hong-kong-bank"
original_url: "https://www.hkcnews.com/article/36252/hsbc-%E8%8A%B1%E6%97%97%E9%8A%80%E8%A1%8C-%E8%A8%B1%E6%99%BA%E5%B3%AF-36252/hong-kong-bank"
---

# 花旗銀行開始多人

今日中午時分經過公司附近的花旗銀行，發現排隊人龍比以往要多，花旗銀行的客戶經理也表示今日忙過不可開交，很多客人到分行查詢開戶資料。點解花旗銀行突然多人？你懂的，因為花旗銀行是香港少數全外資銀行，而且總部更設於美國，開設離岸戶口也較為方便。當香港金融制度中共化，有得走，你真係唔走？

<figure>
<img src="https://web.archive.org/web/20210629142726im_/https://www.hkcnews.com/news_新聞/hk-discuss/2020/12/花旗銀行-citibank-20201207224930_1012_large.jpg" alt="">
<figcaption>花旗銀行資料照片</figcaption>
</figure>

許智峯犯下了並不嚴重的罪行，竟然要勞煩香港警隊短時間內兩度凍結許智峯及家人的銀行戶口，你還相信本土的香港銀行還有中資銀行還安全嗎？許智峯犯下的罪行，本來和國安法風馬牛不相及，但有人卻用莫須有的罪名聲稱許智峯違反國安法。然後又話許智峯挪用眾籌的八十五萬可能涉及洗黑錢，故此凍結許智峯及家人的戶口。但許智峯人在外地，錢卻在香港的律師樓，究竟許智峯怎樣挪用這八十五萬，呢條問題簡直係百萬富翁一百萬嘅問題。親，我真係諗極都諗唔明喎。如果許智峯違反國安法，為何香港警察不去一早執法，要到許智峯流亡海外才突然強加一條違反國安法的罪名呢？國安法終於成為萬能key，只要想入罪，一句勾結外國勢力就搞掂。係呀，以後可能用美帝發明嘅社交媒體例如facebook都算犯法㗎！想凍結資產咩， 除非你係身無分文嘅乞衣，否則有錢就係罪。好似浸大學生會署理會長方仲賢，由於家人居住九肚山獨立屋又揸波子出入，結果又要勞煩警方調查家人收入來源 。東張西望成日報導鬧市隱形富婆揸住幾個單位扮窮乞食，又唔見警方調查對方收入來源？警隊高層突然可以還清住所貸款，唔知又算唔算收入與官職不相稱呢？

<figure>
<img src="https://web.archive.org/web/20210629142726im_/https://www.hkcnews.com/news_新聞/hk-discuss/2020/12/凍結戶口-許智峯-20201207213239_462c_large.jpg" alt="">
</figure>

傷盡股東心嘅匯豐銀行，不但股價曾經創出近年新低，又拒絕派息，現時更加全面配合香港警方匪夷所思的凍結戶口行動，客戶們仲驚唔驚？如果一個唔該某年某月某日得罪香港警察，然後畀人話違反國安法，一個唔該戶口又被凍結了。難怪今日花旗銀行門口大排長龍，香港股市也跟外圍股市背道而馳，上午曾經大跌600多點。作為曾幾何時的國際金融中心香港勝在容許資金自由出入，將錢放在香港銀行和資金市場安全度極高。但現在在銀行的錢隨時不屬於你的，要凍結戶口就凍結戶口，誰人又敢繼續投資在香港呢？香港國際金融中心的地位已經斷送，究竟香港樓市會否因為大規模走資而出現斷崖式下跌，大家不妨拭目以待。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210629142726/https://www.hkcnews.com/aboutus/#subscribe)

---

![博客 | 中產平民](https://web.archive.org/web/20210629142726im_/https://www.hkcnews.com/uploads/avatars/654d50db-c08d-4ac3-b73f-9486043f9615.png?1556173360)

**博客 | 中產平民**

【中產平民・平民平論】 一個被認為是又自以為是中產的平民百姓。在香港，中產，活不好，但死不了 。 中產收入，平民生活模式，是可悲，是可笑，更是現實 。不信政府，也不信政客， 最可信的其實是自己。寫專欄不能改變世界，但至少能保留發聲的機會。
