---
title: "事實證明，唔信政府係正確的"
date: "2020-02-23"
author: "假才子"
category: "眾說"
tags:
  - "特首"
  - "林鄭月娥"
  - "林鄭"
  - "Carrie Lam"
  - "武漢肺炎"
url: "https://web.archive.org/web/20210707190206/https://www.hkcnews.com/article/27157/%E6%9E%97%E9%84%AD%E6%9C%88%E5%A8%A5-%E6%AD%A6%E6%BC%A2%E8%82%BA%E7%82%8E-27157/%E4%BA%8B%E5%AF%A6%E8%AD%89%E6%98%8E%EF%BC%8C%E5%94%94%E4%BF%A1%E6%94%BF%E5%BA%9C%E4%BF%82%E6%AD%A3%E7%A2%BA%E7%9A%84"
original_url: "https://www.hkcnews.com/article/27157/%E6%9E%97%E9%84%AD%E6%9C%88%E5%A8%A5-%E6%AD%A6%E6%BC%A2%E8%82%BA%E7%82%8E-27157/%E4%BA%8B%E5%AF%A6%E8%AD%89%E6%98%8E%EF%BC%8C%E5%94%94%E4%BF%A1%E6%94%BF%E5%BA%9C%E4%BF%82%E6%AD%A3%E7%A2%BA%E7%9A%84"
---

# 事實證明，唔信政府係正確的

> **「有政府，唔驚！相信政府！(口罩都唔洗戴？) 唔戴！」**


這是一個月前廣為流傳，廣州一群大媽阿伯接受港媒訪問，被問到對疫情看法時的反應。不足數日，武漢宣布封城、湖北各市亦跟隨致變相封省、廣東立法禁止不戴口罩出外、全國各大城市實施封閉式管理、聚眾活動全部違法......不知這群大媽阿伯現在如何感想呢？

現實是，中共在疫情初期隱瞞疫情，至香港和外國專家踢爆資訊的不合理性，紙包不住火才承認，但當時仍然堅稱情況可控，很快會出現拐點云云，至今公布的數字和資訊有幾準確亦仍然成疑，疫情開始時指問題源於野味，但針對野味市場的調查卻未能查出有病毒......

<figure>
<img src="https://web.archive.org/web/20210707190206im_/https://www.hkcnews.com/news_新聞/hk-discuss/2020/02/林鄭月娥-武漢肺炎-防疫抗疫基金-20200217155127_2a72_large.jpg" alt="">
<figcaption>這班高官，薪高糧準，卻是一班無能力無承擔的廢柴。香港電台影片截圖</figcaption>
</figure>

回到香港，港共政府奴才思想作祟，顧全大陸而非顧全市民身家性命，堅稱疫情不會失控、封關不切實際、物資充裕無須恐慌，但事實確診宗數持續上升，口罩和個人清潔用品依舊供不應求，連日有市民通宵排隊為求一罩，甚至病毒似乎開始在警察間傳播。

林鄭則疑似精神錯亂，叫人戴咗口罩都要除番。IQ局長又宣傳駕車上班節省口罩。有市民滯留湖北求救，政府又說沒有需要公開。醫院物資不足，政府繼續優先供給警察 （但返工時咁多保護衣都冇用，一放工去食火鍋就hi嘢）。張建宗日前才說疫情受控，現在又說口快講錯。

呢個政府同親中派成日說你唔好搞政治，集中搞民生。好啦依家有個民生問題擺係你面前等你解決啦，搞到一鑊泡。到底呢班人有咩係做到？個個幾十萬人工一個月都冇嘢做得掂，全部廢柴。

事實證明，唔信政府係對的。唔信林鄭講無須戴口罩、唔信政府話供應充足、唔信政府話疫情受控，係對的。好似我屋企，老豆老母都大安旨意，如果唔係我舊年為示威買定盒口罩，依家根本唔會有。亦都好彩，因為之前示威，陸客大減，否則依家香港死多兩錢重。

唔信政府，係完全justified的，因為呢個政府事實就係無能、講大話、唔理市民死活。佢地放TG、開槍射人、假自殺都做得出，一般市民性命佢哋根本唔care。要下台的唔只係政府，係成個政制。大家切勿因為疫情就以為抗爭結束。只有換政制，香港人先會有信得過的政府。睇吓台灣反應幾快。

信政府、信中央？好似警察咁逐個中招囉。我真係恭喜你呀！哎呀，好似張建宗咁口快講錯添。祝你好運，至係。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210707190206/https://www.hkcnews.com/aboutus/#subscribe)

---

![博客 | 假才子](https://web.archive.org/web/20210707190206im_/https://www.hkcnews.com/uploads/avatars/058f1c51-5648-439a-bd56-51fde2c9899c.png?1475201573)

**博客 | 假才子**

【假才子・假分析】筆者是比較政治碩士學歷，現為傳媒工作者。取名「假才子」是因為現在流行才子才女，但又沒人敢承認自己是假大空才子才女，故先行澄清。文章寫得不好還請見諒，畢竟我不是真才子。
