---
title: "唔好啦掛，又中間人收風？"
date: "2019-07-05"
author: "假才子"
category: "眾說"
tags:
  - "leung chun ying"
  - "梁振英"
  - "689"
  - "CY Leung"
  - "思歪梁"
  - "狼英"
  - "梁特"
  - "梁特首"
  - "港獨之父"
  - "老懵懂"
  - "董建華"
  - "反送中"
url: "https://web.archive.org/web/20191102164343/https://www.hkcnews.com/article/21854/%E5%8F%8D%E9%80%81%E4%B8%AD-%E8%91%A3%E5%BB%BA%E8%8F%AF-%E6%A2%81%E6%8C%AF%E8%8B%B1-21854/leung-chun-ying"
original_url: "https://www.hkcnews.com/article/21854/%E5%8F%8D%E9%80%81%E4%B8%AD-%E8%91%A3%E5%BB%BA%E8%8F%AF-%E6%A2%81%E6%8C%AF%E8%8B%B1-21854/leung-chun-ying"
---

# 唔好啦掛，又中間人收風？

睇嚟中共真係覺得香港人好易呃好易氹， 繼林鄭又第N次講施政新風格，最近又有傳媒話北京又有中間人落嚟收風，想要了解年輕人做咩咁激進，喎。唔係掛，又中間人論，真係當香港人失憶㗎。咁多年嚟呢啲中間人論、北京有好多派論、中央係比親中派呃咗論，傳過無數次㗎啦，有邊次個結果真係對香港民主化有好處㗎，覺得香港人仲會中計啊？

同埋，其實香港年輕人，甚至香港一般市民，想要啲咩好清楚格，咁多年嚟講過、表達過、要求過好多次㗎啦，冇人聽吖嘛，所以依家先冇人信你呀嘛。四條人命，五大訴求，林鄭回應咗未？仲係掛住講立法會爛玻璃呀。所以而家冇人信暫緩就等於撤回囉。

<figure>
<img src="https://web.archive.org/web/20191102164343im_/https://www.hkcnews.com/news_新聞/hk-discuss/2019/07/林鄭月娥-董建華-689-20190705125704_1c95_large.png" alt="">
</figure>

嗱，仲有個更令人激氣嘅，就係老懵懂又返生出嚟講廢話，又提醒香港人你中央咁多年嚟都係與民為敵，繼續用呢班香港人最憎嘅人。咩老懵懂、羅犯、李國蟑、689、梁粉虫、豬姐、白髮魔女，咁多年來毫無建樹，最叻禍港，衰足咁多鑊都繼續受重用，甚至升職，阿張小明做埋港澳辦主任添，咁你仲講咩中間人溫和派啫，一聽就知係搵老襯啦。

近排大家都話，各自爬山，不割席，我係支持嘅， 但今日見到個新講法，我都同意，就係邊個傾邊個係鬼。仲有嗰啲講咩茅塞頓開、大灣區特色國際視野，都好鬼鬼，咪比我見到，見一隻鬧一隻。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20191102164343/https://www.hkcnews.com/aboutus/#subscribe)

---

![博客 | 假才子](https://web.archive.org/web/20191102164343im_/https://www.hkcnews.com/uploads/avatars/058f1c51-5648-439a-bd56-51fde2c9899c.png?1475201573)

**博客 | 假才子**

【假才子・假分析】筆者是比較政治碩士學歷，現為傳媒工作者。取名「假才子」是因為現在流行才子才女，但又沒人敢承認自己是假大空才子才女，故先行澄清。文章寫得不好還請見諒，畢竟我不是真才子。
