---
title: "搞到香港市民冇咗個鞠躬原來喺佢…"
date: "2019-06-20"
author: "周日"
category: "眾說"
tags:
  - "麥美娟"
  - "特首"
  - "林鄭月娥"
  - "林鄭"
  - "Carrie Lam"
  - "逃犯條例"
url: "https://web.archive.org/web/20190620091203/https://www.hkcnews.com/article/21487/%E9%80%83%E7%8A%AF%E6%A2%9D%E4%BE%8B-%E6%9E%97%E9%84%AD%E6%9C%88%E5%A8%A5-%E9%BA%A5%E7%BE%8E%E5%A8%9F-21487/%E6%90%9E%E5%88%B0%E9%A6%99%E6%B8%AF%E5%B8%82%E6%B0%91%E5%86%87%E5%92%97%E5%80%8B%E9%9E%A0%E8%BA%AC%E5%8E%9F%E4%BE%86%E5%96%BA%E4%BD%A2%E2%80%A6"
original_url: "https://www.hkcnews.com/article/21487/%E9%80%83%E7%8A%AF%E6%A2%9D%E4%BE%8B-%E6%9E%97%E9%84%AD%E6%9C%88%E5%A8%A5-%E9%BA%A5%E7%BE%8E%E5%A8%9F-21487/%E6%90%9E%E5%88%B0%E9%A6%99%E6%B8%AF%E5%B8%82%E6%B0%91%E5%86%87%E5%92%97%E5%80%8B%E9%9E%A0%E8%BA%AC%E5%8E%9F%E4%BE%86%E5%96%BA%E4%BD%A2%E2%80%A6"
---

# 搞到香港市民冇咗個鞠躬原來喺佢…

只要稍為認識林鄭嘅人都知道，佢唔算喺剛愎自用嘅人。筆者反而幾欣賞佢撐手下嘅作風，例如李家超鳩噏鴕鳥論。老實講，大家打工仔都知遇到個卸膊上級幾惡頂。

佢嘅性格同大部分香港人好相似，唔容易讓步，簡單啲講就喺硬頸。其實如果大家有金牛座嘅朋友都知道，佢哋喺特別硬頸。可惜，成也硬頸，敗也硬頸。香港人就喺硬頸，可能同水土有關（香港人飲嘅水喺東江，澳門人飲嘅水喺西江），否則東莞唔會出咗個大將軍袁崇煥，佢嘅名句喺：掉哪媽，頂硬上！

千祈唔好以為筆者喺呢到為佢講好話，只不過喺以事論事而已，況且已經 [問候咗佢娘親](https://web.archive.org/web/20190620091203/https://bit.ly/2ZzryQ5) 好多次，唔想再將自己放喺工聯會嗰麥美娟同一水平上，佢水平太低，連妓女都不如。妓女為錢也只不過出賣肉體，麥美娟為錢可以出賣靈魂。

大家都好奇怪，為乜事18號記者會擺明有嘢宣佈，擺明有紙巾，結果五大皆空，連最低消費嘅一個鞠躬都欠奉？原來喺佢老味麥美娟一嘴搞成。

林鄭從來要威多個要錢，有長俸食過世，仔又可以自立，冇有怕。好似大部分香港打工仔一樣，最多咪唔撈囉。畀個鞠躬，擦幾滴白花油整到眼濕濕有幾難啫？不過俾嗰個賤婆娘麥美娟掉就條氣絕對唔順囉。

<figure>
<img src="https://web.archive.org/web/20190620091203im_/https://www.hkcnews.com/news_新聞/hk-discuss/2019/06/Carrie%20Lam-麥美娟-逃犯條例-20190620120025_aa7c_large.png" alt="">
<figcaption>張華峰與梁定邦對話錄音證實，麥美娟（右）閉門問候林鄭娘親。照片來源：商台影片截圖／美聯社</figcaption>
</figure>

麥美娟喺老幾呀？當住其他人面前掉林鄭老母，有冇搞錯身份呀？此人秉承咗工聯會搞67暴動嘅精神，自私自利，不為大局著想，唯利是圖。正如記者問林鄭，乜用「撤回」呢兩個字真喺咁難？唔難，只不過俾麥美娟掉咗，條氣唔順啫。

大家再諗一下，原來喺班工聯會、民建聯嘅賣港賊有份搞到香港亂，搞到一啲年輕人被標籤為所謂暴徒。既然麥美娟班靚日日擺街站俾人掉，咁做乜唔早啲反影畀林鄭知，原來主流民意極度反對修例，反而助紂為虐出賣香港？！

咁大家投票就識do啦！曾經公開撐修例嘅賣港派一個都不投！麥美娟絕對唔准留！


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20190620091203/https://www.hkcnews.com/aboutus/#subscribe)

---

![博客 | 周日](https://web.archive.org/web/20190620091203im_/https://www.hkcnews.com/uploads/avatars/abf6c58f-b393-4916-a9e9-5bd0cc101f41.png?636809778)

**博客 | 周日**

【周日・不是星期日】愛每事問，相信宇宙不是偶然形成、萬物不是偶然出現、事情不是偶然發生，一切「相」的背後必定有其真相。
