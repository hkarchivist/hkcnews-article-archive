---
title: "學生從來都不是暴徒啊，你們才是！"
date: "2019-07-03"
author: "殷琦"
category: "眾說"
tags:
  - "2019七一警民衝突"
  - "七一衝擊立法會"
url: "https://web.archive.org/web/20210702193124/https://www.hkcnews.com/article/21792/%E4%B8%83%E4%B8%80%E8%A1%9D%E6%93%8A%E7%AB%8B%E6%B3%95%E6%9C%83-2019%E4%B8%83%E4%B8%80%E8%AD%A6%E6%B0%91%E8%A1%9D%E7%AA%81-21792/%E5%AD%B8%E7%94%9F%E5%BE%9E%E4%BE%86%E9%83%BD%E4%B8%8D%E6%98%AF%E6%9A%B4%E5%BE%92%E5%95%8A%EF%BC%8C%E4%BD%A0%E5%80%91%E6%89%8D%E6%98%AF%EF%BC%81"
original_url: "https://www.hkcnews.com/article/21792/%E4%B8%83%E4%B8%80%E8%A1%9D%E6%93%8A%E7%AB%8B%E6%B3%95%E6%9C%83-2019%E4%B8%83%E4%B8%80%E8%AD%A6%E6%B0%91%E8%A1%9D%E7%AA%81-21792/%E5%AD%B8%E7%94%9F%E5%BE%9E%E4%BE%86%E9%83%BD%E4%B8%8D%E6%98%AF%E6%9A%B4%E5%BE%92%E5%95%8A%EF%BC%8C%E4%BD%A0%E5%80%91%E6%89%8D%E6%98%AF%EF%BC%81"
---

# 學生從來都不是暴徒啊，你們才是！

究竟咩是暴力？藍絲一天到晚講「暴力就是唔岩，犯法就是錯！」但是而家到底是邊個暴力呢？

學生唔爆塊玻璃，又點入去呢個象徵著制度暴力的頂峰──立法會呢？呢個是意識形態的展現，是人民宣示力量的方法，就是呢個立法會，過咗一條條粗暴的法例，甚至有一班民賤聯為虎作倀、強行通過一條又一條香港人不同意的法案，強姦香港民意—我倒覺得今次，年青人是選對了建築物了。暴力，是林鄭你默許暴力的發生，你甚至贊成制度中暴力的發生。議會不嬲都很暴力呀，強行DQ人、強行剪布、強行修改議事規則。霸王硬上弓，邊個暴力呀？他們係入去刑毀，但卻沒有破壞文物／圖書館、甚至俾100蚊出嚟買嘢飲（100蚊紙買嘢飲是咩玩法？！），乜暴徒會俾100蚊買嘢飲架咩？！

<figure>
<img src="https://web.archive.org/web/20210702193124im_/https://www.hkcnews.com/news_新聞/hk-discuss/2019/07/七一衝擊立法會-塗鴉-20190702214126_d00f_large.jpg" alt="">
</figure>

暴力，是一百萬人遊行你唔聽、二百萬人遊行你唔聽、三人死諫你唔聽──打爛塊玻璃就話人暴力。暴力，是你唔聽人講，人哋再要求，你就請人食催淚彈／橡膠子彈；你根本無正面回應過人民的訴求、你唔聽人講嘢，呢樣又暴唔暴力呢？操控大台成為你的輿論機器、用絕對的權力壓過人民訴求，甚至洗人民腦，咁又暴唔暴力呢？

暴力，是你一次又一次講大話，口中話聆聽年青人聲音（雖然真心無信過你），嗰頭連見下民主派議員都唔肯，話「哂時間」。請大家明白，今次年青人是被逼上梁山，我哋用過咁多方法，汗血淚都流過，換來的只是一句「暫緩」—頂你，我哋乜都無爭取到架仲係！！嗰5大訴求呢！釋放義士呢！撤回暴動定性呢！！

<figure>
<img src="https://web.archive.org/web/20210702193124im_/https://www.hkcnews.com/news_新聞/hk-discuss/2019/07/李家超-盧偉聰-特首-20190703161458_76f8_large.jpg" alt="">
<figcaption>示威者七一晚闖入立法會佔領三小時後，林鄭月娥、李家超、盧偉聰和張建宗，七月二日凌晨4點在警察總部召開記者會，譴責暴力，並稱會追究到底。《蘋果日報》照片</figcaption>
</figure>

暴力，是你凌晨四點開記招， [記者問你N次「你害死咗咁多人，會唔會落地獄」](https://web.archive.org/web/20210702193124/https://bit.ly/2RRm3JR) 你都唔答──我幫你答啦，地獄 is waiting for you。我對我信的上帝有信心，係唔會俾你呢D喪心病狂的殺人犯上嚟，你口裡承認但行為極惡，上帝唔會留位俾你，一定將你送回地獄，永火焚身！除非你痛切悔改，不過你一路都無。

我的結論是，因為你是既得利益者嘛。所以待人暴力也沒什麼，反正你躲在警察的盾牌後面就好，安全得很──嘩，你仲話是眾人之首，你講唔講得出口呀。耶穌話最大的要做最小的，最大的要幫最小的洗腳架喎。你？哼。講暴力，我們都要向你學習就真，我們拍馬也追不上。

大家知道嗎？「暴力」，唔一定係「肢體衝突」、「打交」就是暴力，唔係「講粗口」就是暴力。犯「法」是錯、但犯「罪」才是真正的錯。真正的暴力，是不費自己之力，赤裸裸地用制度、用權力，打人落十八層地獄。呢D先是高級暴力，亦是最難對付的暴力。法律也可以是錯的（難道內地D法律都唔會錯？！），點解大家可以非黑即白地話「暴力就是唔啱，犯法就是錯」呢？

我話你聽，學生不是暴徒啊、你們才是，你們是道德上無可推諉的暴徒。我信耶穌，但我希望三位死者冤魂日日纏你身、陰魂不息，直至你回轉為止，要讓你與你的問責團隊，以及一眾建制派求生不得、求死不能。我祝願你靈魂深處的聖神／聖靈／良知whatsoever，日日夜夜譴責你，鄙視你這個毫無惻隱之心的生物，你連為人也不配（當年狼英都唔配我咁鬧佢，但你真係絕對當之無愧）！

我絕對不會支持暴徒的──我講緊是你呀林鄭。暴你老母！


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210702193124/https://www.hkcnews.com/aboutus/#subscribe)

---

![博客 | 殷琦](https://web.archive.org/web/20210702193124im_/https://www.hkcnews.com/uploads/avatars/2d741b5c-2478-4f90-be1d-c617771b50da.png?1594224226)

**博客 | 殷琦**

【殷琦．殷琦專欄】一舊蕃薯般的孤獨文青，也許是讀書太多，總活在迷霧之中。怨氣太多，希望太少，與你和我一樣，在小小的香港同受壓抑、同唱悲歌、每天僅為生活掙扎求存。為註冊藝術（表達藝術）治療師。興趣在表達藝術治療、哲學、心理學、生活、音樂、藝術、政治、宗教等。FB專頁：https://www.facebook.com/YanKiHongKong/
