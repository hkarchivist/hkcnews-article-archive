---
title: "勿讓年輕人孤單，各年齡層團結，they can’t kill us all"
date: "2019-06-12"
author: "假才子"
category: "眾說"
tags:
  - "包圍立法會"
url: "https://web.archive.org/web/20210708150650/https://www.hkcnews.com/article/21223/%E5%8C%85%E5%9C%8D%E7%AB%8B%E6%B3%95%E6%9C%83-21223/%E5%8B%BF%E8%AE%93%E5%B9%B4%E8%BC%95%E4%BA%BA%E5%AD%A4%E5%96%AE%EF%BC%8C%E5%90%84%E5%B9%B4%E9%BD%A1%E5%B1%A4%E5%9C%98%E7%B5%90%EF%BC%8Cthey-can%E2%80%99t-kill-us-all"
original_url: "https://www.hkcnews.com/article/21223/%E5%8C%85%E5%9C%8D%E7%AB%8B%E6%B3%95%E6%9C%83-21223/%E5%8B%BF%E8%AE%93%E5%B9%B4%E8%BC%95%E4%BA%BA%E5%AD%A4%E5%96%AE%EF%BC%8C%E5%90%84%E5%B9%B4%E9%BD%A1%E5%B1%A4%E5%9C%98%E7%B5%90%EF%BC%8Cthey-can%E2%80%99t-kill-us-all"
---

# 勿讓年輕人孤單，各年齡層團結，they can’t kill us all

<figure>
<img src="https://web.archive.org/web/20210708150650im_/https://www.hkcnews.com/news_新聞/hk-discuss/2019/06/金鐘地鐵站-查身分證-police-20190612033927_f5ea_large.jpg" alt="">
<figcaption>警察昨晚在金鐘地鐵站任意截查年輕人，並當場搜查他們的隨身物品。照片來源： 立法會議員毛孟靜Facebook</figcaption>
</figure>

因為「暴徒」多係年輕人，警方就可以任意搜全港年輕人身。咁如果話「暴徒」都係香港人，豈非警方可以任意搜全港市民身？

請大家認清，當政府和警方濫權，受害的不單是年輕人，係所有年齡層的全港市民， 我地冇理由只讓年輕人孤單對抗這個胡作非為的政府，年輕人需要大家支持。唔需要使用武力，站出來，站在一起，好似遊行時咁，就夠了。

親中派和五毛經常話多數人支持政府，只係少數被誤導的年輕人反對，百萬人遊行已經粉碎呢個謊言。大家唔好再被假acc分心，要相信大多數市民係同自己一樣。有咗信心，大家就可以站得更前，站得跟年輕人一樣前。

呢個亦係為咗比前線警員一個明確訊息：依家站在你們對立面的唔係所謂少數被誤導的年輕人，係全港市民。與社會主流為敵的，唔係年輕人，係你哋警方。應該保護市民既你哋前線警員，真係要為咗班謀住做人大政協的警隊高層、自大狂特首、 帶頭犯法律政司、英國國籍立法會主席 (下刪N個例子)……與市民為敵？後生仔你地扑得頭破血流咁開心，西裝友中坑你扑唔扑？ 師奶你扑唔扑？阿婆你扑唔扑？

<figure>
<img src="https://web.archive.org/web/20210708150650im_/https://www.hkcnews.com/news_新聞/hk-discuss/2019/06/反逃犯條例集會-金鐘-20190612105910_1753_large.jpg" alt="">
<figcaption>立法會外今早聚集數以千計年輕人，反對送中條例，要求政府撤回惡法。美聯社</figcaption>
</figure>

使用武力、濫用暴力的「暴徒」唔係示威者，係你哋警方。與民為敵的，唔係少數「暴徒」年輕人，係你哋警方。大家要不分年齡，站在一起，比前線警員呢個明確訊息。得到腐敗高官、向太同社團人士的稱讚，卻被全港市民同舊朋友舊同學唾棄，值得咩？

我都明有人會話，依家的警察點會聽你動之以情。 但就算只有少數生效，阻得一個得一個，少一個警察扑人，就係少一個年輕人受傷。而且講到底，守護香港，大家有責，站出來肯定係冇錯的。請跟年輕人一起，讓大家看到民意支持誰，誰才是與民為敵。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210708150650/https://www.hkcnews.com/aboutus/#subscribe)

---

![博客 | 假才子](https://web.archive.org/web/20210708150650im_/https://www.hkcnews.com/uploads/avatars/058f1c51-5648-439a-bd56-51fde2c9899c.png?1475201573)

**博客 | 假才子**

【假才子・假分析】筆者是比較政治碩士學歷，現為傳媒工作者。取名「假才子」是因為現在流行才子才女，但又沒人敢承認自己是假大空才子才女，故先行澄清。文章寫得不好還請見諒，畢竟我不是真才子。
