---
title: "做AO好大犧牲呀！"
date: "2019-06-12"
author: "假才子"
category: "眾說"
tags:
  - "特首"
  - "林鄭月娥"
  - "林鄭"
  - "Carrie Lam"
  - "包圍立法會"
url: "https://web.archive.org/web/20210708150651/https://www.hkcnews.com/article/21232/%E5%8C%85%E5%9C%8D%E7%AB%8B%E6%B3%95%E6%9C%83-%E6%9E%97%E9%84%AD%E6%9C%88%E5%A8%A5-21232/carrie-lam"
original_url: "https://www.hkcnews.com/article/21232/%E5%8C%85%E5%9C%8D%E7%AB%8B%E6%B3%95%E6%9C%83-%E6%9E%97%E9%84%AD%E6%9C%88%E5%A8%A5-21232/carrie-lam"
---

# 做AO好大犧牲呀！


{{< video src="https://web.archive.org/web/20210708150651if_/https://www.facebook.com/plugins/video.php?href=https%3A%2F%2Fwww.facebook.com%2FRTHKVNEWS%2Fvideos%2F2937153022969163%2F&show_text=0&width=560" >}}


網上流出林鄭接受喉舌台訪問片段，雖然唔清，但我隱約聽到佢話咩為香港犧牲。唔係吓fa，犧牲？你呢世人做過咩先，咪就幾廿年來都做官囉，你唔係同我講你做AO係犧牲fa？開玩笑（國語）呀？

做AO，薪高糧準，做幾年已經閒閒地百幾二百萬一年（現時薪酬計），仲係包升職包加人工咁滯，有咩鑊咗又唔洗負責，包冇得炒，仲有醫療同宿舍，出外有AM車接送，D仔去英國讀書有津貼，仲拎埋居英權，退休每月份長俸隨時多錢過可能八成市民人工。咩犧牲呀？哦，離地到唔識買廁紙，唔識用八達通搭地鐵，好大犧牲吓話？定係比市民鬧幾句就係犧牲呀？

依家街上中槍的後生仔，大吉利是隨時殘廢，留案底就前途盡毀，如果係大學生分分鐘有學債，跟住網上比班五毛鬧廢青，抵死，都唔係犧牲，林鄭先係犧牲丫嘛。我真係寫到想嘔呀（阿sa式）。

<figure>
<img src="https://web.archive.org/web/20210708150651im_/https://www.hkcnews.com/news_新聞/hk-discuss/2019/06/警察-法官-謝沈智慧-20190612213732_8f6c_large.jpg" alt="">
<figcaption>法官謝沈智慧。</figcaption>
</figure>

不過真係要引用，都係用返當年網上瘋傳的法官謝沈智慧嗰句好啲：

> **（啲警察）唔好成日犯咗法走上法庭，話佢哋服務社會。佢哋唔係免費服務社會，they are well paid for it!**



---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210708150651/https://www.hkcnews.com/aboutus/#subscribe)

---

![博客 | 假才子](https://web.archive.org/web/20210708150651im_/https://www.hkcnews.com/uploads/avatars/058f1c51-5648-439a-bd56-51fde2c9899c.png?1475201573)

**博客 | 假才子**

【假才子・假分析】筆者是比較政治碩士學歷，現為傳媒工作者。取名「假才子」是因為現在流行才子才女，但又沒人敢承認自己是假大空才子才女，故先行澄清。文章寫得不好還請見諒，畢竟我不是真才子。
