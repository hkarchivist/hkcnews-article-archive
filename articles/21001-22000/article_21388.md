---
title: "林鄭完美示範扮道歉"
date: "2019-06-17"
author: "假才子"
category: "眾說"
tags:
  - "特首"
  - "林鄭月娥"
  - "林鄭"
  - "Carrie Lam"
  - "道歉"
  - "616大遊行"
url: "https://web.archive.org/web/20190617012906/https://www.hkcnews.com/article/21388/616%E5%A4%A7%E9%81%8A%E8%A1%8C-%E6%9E%97%E9%84%AD%E6%9C%88%E5%A8%A5-%E9%81%93%E6%AD%89-21388/carrie-lam"
original_url: "https://www.hkcnews.com/article/21388/616%E5%A4%A7%E9%81%8A%E8%A1%8C-%E6%9E%97%E9%84%AD%E6%9C%88%E5%A8%A5-%E9%81%93%E6%AD%89-21388/carrie-lam"
---

# 林鄭完美示範扮道歉

<figure>
<img src="https://web.archive.org/web/20190617012906im_/https://www.hkcnews.com/news_新聞/hk-discuss/2019/06/林鄭月娥-北京-送中暫緩-20190616135142_54e2_large.jpg" alt="">
<figcaption>林鄭在周六的記者會上，堅拒道歉。美聯社</figcaption>
</figure>

林鄭成功connect全港市民，明明表面上褪咗軚，反而仲多人、破紀錄咁多市民上街，果然係考第一！

好啦，串完人啦，要認真鬧佢啦。話說政府出咗新聞稿道歉，係咁講嘅（節錄）：

> **考慮到社會有強烈不同的意見，政府已停止立法會大會對修訂《逃犯條例》的工作，希望藉此可讓社會盡快回復平靜和避免任何人受到傷害。政府重申並無重啟程序的時間表。**


> **行政長官承認由於政府工作上的不足，令香港社會出現很大的矛盾和紛爭，令很多市民感到失望和痛心，行政長官為此向市民致歉，並承諾會以最有誠意、最謙卑的態度接受批評，加以改進，為廣大市民服務。**


咁啱我昨日先寫過文 [講外國學者點分析道歉](https://web.archive.org/web/20190617012906/https://bit.ly/2WP6PdZ) ，依個咪完全係扮道歉囉。道歉只係為「政府工作不足令市民失望」，依然唔肯：

**・直接承條例有問題**   
 **・逆民意硬推惡法**   
 **・屈反對者冇睇文件**   
 **・講大話擺死人上枱**   
 **・誣蔑示威者係暴徒**   
 **・縱容黑警使用不合理武力**   
 **・製造六七暴動以來香港最大流血衝突**

七宗罪想用「不足」兩隻字就過骨，你痴咗呀？仲有幾日前又CCTVB訪問又拍片，仲喊埋，今次出新聞稿就算？


{{< video src="https://web.archive.org/web/20190617012906if_/https://www.facebook.com/plugins/video.php?href=https%3A%2F%2Fwww.facebook.com%2FRTHKVNEWS%2Fvideos%2F2937153022969163%2F&show_text=0&width=560" >}}


跟住，佢嘅補救措施就係謙卑喎。佢講謙卑講過幾次，之後有冇做到，大家心照啦。同埋，佢依家就示範咗佢嘅所謂謙卑啦，就係市民嘅訴求，完全冇應承到。最後，佢聽朝起身心血來潮話「不如今日再推過啦」，都同「（現在）冇時間表」冇衝突架。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20190617012906/https://www.hkcnews.com/aboutus/#subscribe)

---

![博客 | 假才子](https://web.archive.org/web/20190617012906im_/https://www.hkcnews.com/uploads/avatars/058f1c51-5648-439a-bd56-51fde2c9899c.png?1475201573)

**博客 | 假才子**

【假才子・假分析】筆者是比較政治碩士學歷，現為傳媒工作者。取名「假才子」是因為現在流行才子才女，但又沒人敢承認自己是假大空才子才女，故先行澄清。文章寫得不好還請見諒，畢竟我不是真才子。
