---
title: "挪威疫情（3）—如果開始打疫苗嗰陣，疫苗俾多啲油尖旺、深水埗 ？"
date: "2021-02-15"
last_updated: "2021-02-15 17:29:42"
author: "骷髏小姐在挪威"
category: "眾說"
tags:
  - "挪威"
  - "挪威王國"
  - "疫苗"
url: "https://web.archive.org/web/20210729210335/https://www.hkcnews.com/article/38214/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-38216/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD3%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD"
original_url: "https://www.hkcnews.com/article/38214/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-38216/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD3%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD"
---

# 挪威疫情（3）—如果開始打疫苗嗰陣，疫苗俾多啲油尖旺、深水埗 ？

想問吓大家：喺今次疫情中，油尖旺、九龍城、元朗、深水埗、葵青呢五個區，有咩共通點？

答啱啦，截至今年1月，係確診最多嘅5區。

想再問吓大家 ：如果開始打疫苗嗰陣，疫苗俾多啲呢五個區，你哋點睇呢？   
   
 雖然，對國產疫苗嘅信心，大家都唔使多講，但睇政府檢測同「安心出行」嘅套路 － 老師唔檢測，學校就冇得復課；食肆唔確保顧客用「安心出行」，最高可坐6個月監，所以，疫苗接種，政府點會唔用啲強制／半強制措施，令唔少人為咗份工自願／被自願而打疫苗？或者我哋可以反守為攻，預先諗定打疫苗嘅種種安排，爭取先於政府嘅話語權，而邊啲人可以優先接種，就係其中一個重要嘅安排。挪威喺2020年12月27日已開始接種疫苗，或者參考下。   
   
 同已開始打疫苗嘅歐美國家大同小異，挪威接種嘅優先排序（見附一），主要係長者、有高醫療風險、有潛在疾病／狀況嘅，同埋醫護優先，喺挪威引起好大爭議。最近，首都Oslo同週邊共65個郡上書政府，話疫苗嘅分配優次，於理不合，爭取優先俾呢65個郡多啲疫苗，理由係：

• 挪威有356郡，其中96個，喺過去6個月0 確診，但爭取多啲疫苗嘅65個郡，疫情喺最嚴重   
 • 截至今年2月，全國接種嘅比例49.5 /1,000人，但Oslo 接種嘅比例只25.2 /1,000人，喺356個郡中，排名228

Oslo疫情最嚴重原因係（1）人口密度最高；（2）移民比例最高，而不少移民嘅家庭人口比挪威裔較多，造成人均家居面積較細而容易彼此感染。   
   
 Oslo呢65個郡嘅目標，挪威政府唔認同，各執一詞，反映中央同地方嘅分歧：

<figure>
<img src="https://web.archive.org/web/20210729210335im_/https://www.hkcnews.com/news_新聞/hk-discuss/2021/02/武漢肺炎-疫苗-挪威-20210215165257_2f4e_large.png" alt="">
<figcaption>圖源、資料來源：“Who will get the coronavirus vaccine?”, 04.02.2021, Norwegian Public Health Institute作者整理資料並製圖</figcaption>
</figure>

你buy邊個多啲？挪威中央政府抑或Oslo呢啲地方政府？放喺香港嘅情景，確診最多嘅區，如油尖旺深水埗，劏房同埋舊樓比例高，污水渠亂駁易傳染，咁疫苗應唔應該優先俾多啲？抑或長者、有高醫療風險／潛在疾病／狀況，同埋醫護優先，先較合理合情？對分配疫苗，你又有咩睇法呢？   
   
   
 **附一：挪威接種疫苗嘅優次排序：**

(1) 護理院院友 + 特定組別嘅醫護人員   
 (2) 85歲及以上 + 特定組別嘅醫護人員   
 (3) 75-84歲   
 (4) 65-74歲+ 18-64歲但有高醫療風險（見附二，有*嘅病／狀況）   
 (5) 55-64歲中有潛在疾病/狀況（見附二，冇*嘅病／狀況）   
 (6) 45-54歲中有潛在疾病/狀況（見附二，冇*嘅病／狀況）   
 (7) 18-44歲中有潛在疾病/狀況（見附二，冇*嘅病／狀況）   
 (8) 55-64歲   
 (9) 45-54歲

**附二：高醫療風險和潛在疾病／狀況**   
 **People with the following disease／conditions are defined as medical risk groups**

• Organ transplant*   
 • Immunodeficiency*   
 • Hematologic (blood) cancer in the last 5 years*   
 • Other active cancer, ongoing or recently finished treatment for cancer (especially immunosuppressive therapy, radiation therapy to the lungs or chemotherapy)*   
 • Neurological or muscular disease with impaired coughing strength or lung function (e.g., ALS, Downs Syndrome)*   
 • Chronic kidney disease or significantly impaired renal function   
 • Chronic liver disease or significantly impaired liver function   
 • Immunosuppressive therapy, e.g. with autoimmune diseases   
 • Diabetes   
 • Chronic lung disease, including cystic fibrosis and severe asthma that has required the use of high-dose inhaled steroids or steroid tablets during the last year   
 • Obesity with body mass index (BMI) of ≥ 35 kg/m2 or higher   
 • Dementia   
 • Chronic cardiovascular disease (except high blood pressure)   
 • Stroke

Other serious and / or chronic diseases not mentioned in the list above may also increase the risk of serious illness and death from COVID-19. This should be assessed individually by a doctor.


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210729210335/https://www.hkcnews.com/aboutus/#subscribe)

---

![博客 | 骷髏小姐在挪威](https://web.archive.org/web/20210729210335im_/https://www.hkcnews.com/uploads/avatars/62c82bf5-71b6-4951-bba8-032b2a012e95.png?410975182)

**博客 | 骷髏小姐在挪威**

【骷髏小姐・骷髏小姐在挪威】當年的背包客，第一次去挪威，便呆了一段歲月，因為驚艷。之後再踏足挪威，一晃多年，有欣慰有嘆息，也有憂愁。愛東逛西逛，愛望天望地望人，用近鏡也用廣角鏡，以香港的風景為底色，說些挪威人挪威事。
