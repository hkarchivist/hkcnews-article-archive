---
title: "【初選大起訴】市民通宵等開庭：唔辛苦、唔勉強、唔瞓擋排隊黨　做到咩就做咩"
date: "2021-03-01"
last_updated: "2021-03-08 23:45:37"
author: "眾新聞記者"
category: "眾聞"
tags:
  - "伍健偉"
  - "初選大搜捕"
  - "初選大起訴"
url: "https://web.archive.org/web/20210317113422/https://www.hkcnews.com/article/38644/%E5%88%9D%E9%81%B8%E5%A4%A7%E6%90%9C%E6%8D%95-%E5%88%9D%E9%81%B8%E5%A4%A7%E8%B5%B7%E8%A8%B4-%E4%BC%8D%E5%81%A5%E5%81%89-38644/%E3%80%90%E5%88%9D%E9%81%B8%E5%A4%A7%E8%B5%B7%E8%A8%B4%E3%80%91%E5%B8%82%E6%B0%91%E9%80%9A%E5%AE%B5%E7%AD%89%E9%96%8B%E5%BA%AD%EF%BC%9A%E5%94%94%E8%BE%9B%E8%8B%A6%E3%80%81%E5%94%94%E5%8B%89%E5%BC%B7%E3%80%81%E5%94%94%E7%9E%93%E6%93%8B%E6%8E%92%E9%9A%8A%E9%BB%A8-%E5%81%9A%E5%88%B0%E5%92%A9%E5%B0%B1%E5%81%9A%E5%92%A9"
original_url: "https://www.hkcnews.com/article/38644/%E5%88%9D%E9%81%B8%E5%A4%A7%E6%90%9C%E6%8D%95-%E5%88%9D%E9%81%B8%E5%A4%A7%E8%B5%B7%E8%A8%B4-%E4%BC%8D%E5%81%A5%E5%81%89-38644/%E3%80%90%E5%88%9D%E9%81%B8%E5%A4%A7%E8%B5%B7%E8%A8%B4%E3%80%91%E5%B8%82%E6%B0%91%E9%80%9A%E5%AE%B5%E7%AD%89%E9%96%8B%E5%BA%AD%EF%BC%9A%E5%94%94%E8%BE%9B%E8%8B%A6%E3%80%81%E5%94%94%E5%8B%89%E5%BC%B7%E3%80%81%E5%94%94%E7%9E%93%E6%93%8B%E6%8E%92%E9%9A%8A%E9%BB%A8-%E5%81%9A%E5%88%B0%E5%92%A9%E5%B0%B1%E5%81%9A%E5%92%A9"
---

# 【初選大起訴】市民通宵等開庭：唔辛苦、唔勉強、唔瞓擋排隊黨　做到咩就做咩

> **我哋喺度起碼有得選擇幾時屙尿、幾時食嘢，但阿K無，我哋喺度唔會覺得辛苦、唔會覺得勉強，我哋希望做到啲咩就做咩。**


20歲的Oscar通宵在西九龍法院外，守候民主派初選被捕人士周一上庭。

<figure>
<img src="https://web.archive.org/web/20210317113422im_/https://www.hkcnews.com/news_新聞/hk-discuss/2021/03/初選大起訴-初選大搜捕-20210301023925_1d24_large.jpg" alt="">
<figcaption>20歲的Oscar在西九龍法院外席地開餐，通宵守候民主派初選被捕人士上庭。</figcaption>
</figure>

談起元朗區議員伍健偉（阿K），當日二人在警署「臭格」內認識，二人同被扣留40多個小時，他看見阿K睡覺，心想：「邊個契弟喺度瞓覺？你邊位呀？」共過患難，往後一年多，二人一起支援被捕人士，熟絡起來。

初選被捕人士再次報到之前，伍健偉寫下願望清單。過去兩日，Oscar和友人一同陪伴著阿K逐一實現願望，去屯門行山、又BBQ ⋯⋯

想過對方會有被捕、被羈押的一日，但目睹對方步入警署一刻還是難受，「始終我們是一起出入的兄弟，突然要還柙，感覺就是， 5分鐘前還在說話， 5分鐘後就說不能保釋，你會有失望和無力的感覺，法律上幫不到他，能力上也無法幫他逃離警署⋯⋯」

<figure>
<img src="https://web.archive.org/web/20210317113422im_/https://www.hkcnews.com/news_新聞/hk-discuss/2020/04/伍健偉-天水連線-20200421020841_9a38_large.jpg" alt="">
<figcaption>伍健偉（中）去年在一個街站派防疫物資。資料照片</figcaption>
</figure>

Oscar說，今次阿K被捕，比起以往沒有說太多，沒有太多東西交代下來，阿K最覺得不好意思的，就是要丟下女朋友，但沒有感到遺憾，或者除了「覺得自己犧牲到咁，都無帶嚟任何改變。」

長夜漫漫，在法院外的街頭露宿守候，但他表明不辛苦、不勉強。「去年北角、中環⋯⋯我們也一齊瞓街，嗰時仲係無櫈，我們就是有這些經歷。」但他不打算自己入到法庭內，因為他想將手上的名額，轉贈給阿K的女朋友和家人，「我和他要交代的事情都交代了，要說的話也說了很多遍。」

他說不會睡著，因為：

> **我們很怕黎智英案的排隊黨，又怕有人來襲擊這裏。但我哋喺度起碼有得選擇幾時屙尿、幾時食嘢，但阿K無，我哋喺度唔會覺得辛苦、唔會覺得勉強，我哋希望做到啲咩就做咩，隔絕排隊黨又好，我們10個拿到10張飛也好，真的希望幫到有需要的家屬，今次被捕嘅人好多， 有些人剛剛結婚，又有人有小朋友，可能今次真的是最後一次見面，因為大家都不知道國安法下的案件，有無機會被保釋、被人探訪。**


記者今天凌晨離開法院前，有七、八人在通宵留守，問他們來聲援支持誰？

他們答：「我們支持所有初選被捕的人。」


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210317113422/https://www.hkcnews.com/aboutus/#subscribe)
