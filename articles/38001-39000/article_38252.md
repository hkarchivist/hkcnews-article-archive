---
title: "食肆周四恢復晚市堂食　須要求顧客用「安心出行」或留資料　有餐廳批評指引不清晰"
date: "2021-02-16"
author: "記者黎卓欣"
category: "眾聞"
tags:
  - "禁堂食"
  - "安心出行App"
  - "強制檢測"
url: "https://web.archive.org/web/20210805045633/https://www.hkcnews.com/article/38252/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BDapp-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-38252/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
original_url: "https://www.hkcnews.com/article/38252/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BDapp-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-38252/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
---

# 食肆周四恢復晚市堂食　須要求顧客用「安心出行」或留資料　有餐廳批評指引不清晰

**政府宣布食肆後日（18日）起可恢復晚市堂食至10時，限4人一枱，負責人必須要求顧客進入食肆前，利用「安心出行」流動應用程式記錄行蹤，或登記顧客的個人資料，包括姓名、電話及到訪時間，並保留有關紀錄31日。違者會被處罰縮短堂食時間，至下午5時59分及2人一枱，為期3、7或14日。**

**有餐廳表示明白客人對記錄電子足跡的擔憂，但只做外賣生意未能維持營運，將提供紙筆登記資料。**

位於銅鑼灣的西餐廳Around Wellington，負責人Jonathan批評政府指引不清晰，「仲未好理解到今次公佈嘅消息，要啲時間消化」，現在餐廳只能「估估吓」，或借鏡其他行家做法：「作為餐廳負責人，其實都唔知政府想點。當登記資料咁計，佢有冇一套好清晰嘅指引，究竟係以咩嘅form去登記呢？定總之有感染個案，我哋提供到邊啲客嚟過、幾時嚟過就得呢？」

Jonathan坦言，晚市是餐廳主要的收入來源，外賣生意未見理想，只能勉強維持營運，但同時亦明白客人對網上登記個人資料有所顧慮，擔心會曝露電子足跡，故會提供紙筆供客人寫下姓名及電話，資料在31天後會銷毀。「唔覺得『安心出行』係有用嘅措施，如果只係喺電話儲存資料，咁點解個程式要攞咁多權限？政府始終畀唔到信心市民去用。」他又說，擔心登記資料程序會影響午市生意：「大家都係得個幾鐘食晏，如果花太多時間做登記，咁啲客又要等好耐，呢樣嘢係唔make sense。」

至於安排員工進行病毒檢測方面，Jonathan說有員工反映網上預約已爆滿、到現場排隊輪候亦不果，直至現在仍未能成功完成檢測。「檢測資源非常有限，根本無可能應付各行各業，政府仲要求每隔14日就要做一次，即係每隔14日就有咁多人流去檢測，根本就唔make sense。」

元朗亞玉冰室的負責人黎先生則表示，自去年12月政府限2人一枱、停晚市堂食後，餐廳在兩個月內虧損6位數字，「每日都蝕錢，如果繼續係咁，我諗都頂唔到幾耐」，故平衡員工收入及公司營運後，無奈只能跟隨政府政策。餐廳會提供紙筆，讓客人寫下姓名及電話，放進收集箱，資料保存31日後會銷毀。另外又設Google Form供客人填寫資料，數據同樣保存31日銷毀。

<figure>
<img src="https://web.archive.org/web/20210805045633im_/https://www.hkcnews.com/news_新聞/hk-discuss/2021/02/檢測-20210216201921_228c_large.jpg" alt="">
<figcaption>餐廳提供紙筆，讓客人寫下姓名及電話，放進收集箱。受訪者提供</figcaption>
</figure>

他批評政府未有站於業界角度制訂政策：「一班高官，喺行政會議開會，有冇業界真正嘅聲音喺入面呢？飲食界嘅代表張宇人，又係咪真係走訪過我哋嘅舖頭呢？」


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210805045633/https://www.hkcnews.com/aboutus/#subscribe)
