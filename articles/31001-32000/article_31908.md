---
title: "香港最美麗的風景都是人"
date: "2020-07-13"
author: "假才子"
category: "眾說"
tags:
  - "民主派初選"
  - "2020立法會選舉"
url: "https://web.archive.org/web/20200716072944/https://www.hkcnews.com/article/31908/%E6%B0%91%E4%B8%BB%E6%B4%BE%E5%88%9D%E9%81%B8-2020%E7%AB%8B%E6%B3%95%E6%9C%83%E9%81%B8%E8%88%89-31908/%E9%A6%99%E6%B8%AF%E6%9C%80%E7%BE%8E%E9%BA%97%E7%9A%84%E9%A2%A8%E6%99%AF%E9%83%BD%E6%98%AF%E4%BA%BA"
original_url: "https://www.hkcnews.com/article/31908/%E6%B0%91%E4%B8%BB%E6%B4%BE%E5%88%9D%E9%81%B8-2020%E7%AB%8B%E6%B3%95%E6%9C%83%E9%81%B8%E8%88%89-31908/%E9%A6%99%E6%B8%AF%E6%9C%80%E7%BE%8E%E9%BA%97%E7%9A%84%E9%A2%A8%E6%99%AF%E9%83%BD%E6%98%AF%E4%BA%BA"
---

# 香港最美麗的風景都是人

<figure>
<img src="https://web.archive.org/web/20200716072944im_/https://www.hkcnews.com/news_新聞/hk-discuss/2020/07/戴耀廷-民主派初選-20200711234250_e4a9_large.jpg" alt="">
<figcaption>戴耀廷提出很多計劃，都被人形容為天馬行空，好天真。美聯社</figcaption>
</figure>

初選成唔成功呢，我就等睇埋結果先講，因為話唔定又令人跌曬眼鏡，又會有人鬧。但anyway，見到有人話戴耀廷每次都提出天馬行空的計劃，跟住誤打誤撞就實行咗。

其實佢的計劃唔係真係咁天馬行空。公民抗命，國際上做左N年，配票、填白區、初選，全部都係，由政治學層面睇冇咩咁驚奇。

咁點解大家覺得佢天馬行空？好多原因，我概括諗例如大家唔肯走出comfort zone，未做過就唔想試，又或者見其他人唔做就自己都唔敢做，又或者功利主義覺得唔會有用就唔做。

#### 所以戴耀廷特別在，佢相信件事係對的，就應該去做，跟住真係自己落手落腳做，唔好怕唔得，唔好怕面懵，堅持去做，相信自己，亦都相信大家，走出comfort zone就會成功。我諗係呢個精神值得學習囉。

跟住你話係咪好天真呢，我又覺得嗰啲相信阿爺英明，只係被人誤導，佢哋都想香港好云云嗰啲人就更天真囉。其實戴耀廷好似都冇乜咁講過，佢都係認為你要用唔同方式施壓，中共先會坐低談判，不過佢一方面諗好多新施壓手法，同時強調要和平非暴力咁解。

所以佢嘅天真唔係針對中共，係針對香港人。人人話佢痴線，香港人唔會聽你講做呢啲事，佢都堅持去做。但原來香港人真係唔係乜都講功利，有時天真反而有回報。天真的香港人，令香港變得更可愛。唔只台灣，香港最美麗的風景都是人。

**昨天初選各票站都出現人龍，構成香港美麗的風景**

<figure>
<img src="https://web.archive.org/web/20200716072944im_/https://www.hkcnews.com/news_新聞/hk-discuss/2020/07/民主派初選-2020立法會選舉-20200713040158_1aad_large.jpg" alt="">
<figcaption>美聯社</figcaption>
</figure>

<figure>
<img src="https://web.archive.org/web/20200716072944im_/https://www.hkcnews.com/news_新聞/hk-discuss/2020/07/2020立法會選舉-民主派初選-20200713184045_9d4c_large.jpg" alt="">
<figcaption>美聯社</figcaption>
</figure>

<figure>
<img src="https://web.archive.org/web/20200716072944im_/https://www.hkcnews.com/news_新聞/hk-discuss/2020/07/民主派初選-20200712232732_1ce9_large.jpg" alt="">
<figcaption>周滿鏗攝</figcaption>
</figure>


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20200716072944/https://www.hkcnews.com/aboutus/#subscribe)

---

![博客 | 假才子](https://web.archive.org/web/20200716072944im_/https://www.hkcnews.com/uploads/avatars/058f1c51-5648-439a-bd56-51fde2c9899c.png?1475201573)

**博客 | 假才子**

【假才子・假分析】筆者是比較政治碩士學歷，現為傳媒工作者。取名「假才子」是因為現在流行才子才女，但又沒人敢承認自己是假大空才子才女，故先行澄清。文章寫得不好還請見諒，畢竟我不是真才子。
