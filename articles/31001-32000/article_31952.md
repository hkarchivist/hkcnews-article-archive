---
title: "再看初選的求變和年輕化"
date: "2020-07-15"
author: "假才子"
category: "眾說"
tags:
  - "民主派初選"
  - "2020立法會選舉"
url: "https://web.archive.org/web/20200720130052/https://www.hkcnews.com/article/31952/2020%E7%AB%8B%E6%B3%95%E6%9C%83%E9%81%B8%E8%88%89-%E6%B0%91%E4%B8%BB%E6%B4%BE%E5%88%9D%E9%81%B8-31952/%E5%86%8D%E7%9C%8B%E5%88%9D%E9%81%B8%E7%9A%84%E6%B1%82%E8%AE%8A%E5%92%8C%E5%B9%B4%E8%BC%95%E5%8C%96"
original_url: "https://www.hkcnews.com/article/31952/2020%E7%AB%8B%E6%B3%95%E6%9C%83%E9%81%B8%E8%88%89-%E6%B0%91%E4%B8%BB%E6%B4%BE%E5%88%9D%E9%81%B8-31952/%E5%86%8D%E7%9C%8B%E5%88%9D%E9%81%B8%E7%9A%84%E6%B1%82%E8%AE%8A%E5%92%8C%E5%B9%B4%E8%BC%95%E5%8C%96"
---

# 再看初選的求變和年輕化

前日因為夜深，冇再分析落去，昨日再整多個表做比較。可以睇到現任民主派議員中，舊民主派佔14，抗爭派＋本土派只有2或3人（唔知鄭松泰算邊樣好），但今次初選結果，頭26名只有9人係舊民主派，抗爭派＋本土派佔絕大多數，就算有網民要求加番涂謹申、胡志偉、快必、范國威，對民主派內部結構劇變呢個大勢都係影響不大。

有網民好仔細分析得票，我都整咗個excel表，但諗落始終初選投票人數有限，結構亦肯定會同正選有唔同，所以我就唔研究太多了。配票甚麼的等DQ同planB同有正式鍾氏民調再講啦。

<figure>
<img src="https://web.archive.org/web/20200720130052im_/https://www.hkcnews.com/news_新聞/hk-discuss/2020/07/2020立法會選舉-民主派初選-20200715021354_11a3_large.png" alt="">
</figure>

<figure>
<img src="https://web.archive.org/web/20200720130052im_/https://www.hkcnews.com/news_新聞/hk-discuss/2020/07/2020立法會選舉-民主派初選-20200715021338_2bdf_large.png" alt="">
</figure>

仲有多樣資料提供，就係我講過的年輕化。我在表上加埋年齡後（按維基／過往參選時申報推算），計出現任議員平均年齡50.2歲，出線者平均年齡34.1歲，細咗足足16年，港島區4個出線者平均年齡更只有29.75歲！就算加上涂謹申57、胡志偉57、快必48、范國威53，都只係平均36.8歲。民主派支持者的求變之心，比新人特別係年輕人機會，好明顯了。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20200720130052/https://www.hkcnews.com/aboutus/#subscribe)

---

![博客 | 假才子](https://web.archive.org/web/20200720130052im_/https://www.hkcnews.com/uploads/avatars/058f1c51-5648-439a-bd56-51fde2c9899c.png?1475201573)

**博客 | 假才子**

【假才子・假分析】筆者是比較政治碩士學歷，現為傳媒工作者。取名「假才子」是因為現在流行才子才女，但又沒人敢承認自己是假大空才子才女，故先行澄清。文章寫得不好還請見諒，畢竟我不是真才子。
