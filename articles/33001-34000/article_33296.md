---
title: "警司毅進化，㸃同美女戰狼比"
date: "2020-08-27"
last_updated: "2020-08-27 09:23:43"
author: "一悠"
category: "眾說"
tags:
  - "林卓廷"
  - "721元朗恐襲"
  - "陳天柱"
url: "https://web.archive.org/web/20200827040752/https://www.hkcnews.com/article/33296/%C3%A9%C2%99%C2%B3%C3%A5%C2%A4%C2%A9%C3%A6%C2%9F%C2%B1-721%C3%A5%C2%85%C2%83%C3%A6%C2%9C%C2%97%C3%A6%C2%81%C2%90%C3%A8%C2%A5%C2%B2-%C3%A6%C2%9E%C2%97%C3%A5%C2%8D%C2%93%C3%A5%C2%BB%C2%B7-33301/%C3%A8%C2%AD%C2%A6%C3%A5%C2%8F%C2%B8%C3%A6%C2%AF%C2%85%C3%A9%C2%80%C2%B2%C3%A5%C2%8C%C2%96%C3%AF%C2%BC%C2%8C%C3%A3%C2%B8%C2%83%C3%A5%C2%90%C2%8C%C3%A7%C2%BE%C2%8E%C3%A5%C2%A5%C2%B3%C3%A6%C2%88%C2%B0%C3%A7%C2%8B%C2%BC%C3%A6%C2%AF%C2%94"
original_url: "https://www.hkcnews.com/article/33296/%C3%A9%C2%99%C2%B3%C3%A5%C2%A4%C2%A9%C3%A6%C2%9F%C2%B1-721%C3%A5%C2%85%C2%83%C3%A6%C2%9C%C2%97%C3%A6%C2%81%C2%90%C3%A8%C2%A5%C2%B2-%C3%A6%C2%9E%C2%97%C3%A5%C2%8D%C2%93%C3%A5%C2%BB%C2%B7-33301/%C3%A8%C2%AD%C2%A6%C3%A5%C2%8F%C2%B8%C3%A6%C2%AF%C2%85%C3%A9%C2%80%C2%B2%C3%A5%C2%8C%C2%96%C3%AF%C2%BC%C2%8C%C3%A3%C2%B8%C2%83%C3%A5%C2%90%C2%8C%C3%A7%C2%BE%C2%8E%C3%A5%C2%A5%C2%B3%C3%A6%C2%88%C2%B0%C3%A7%C2%8B%C2%BC%C3%A6%C2%AF%C2%94"
---

# 警司毅進化，㸃同美女戰狼比


{{< video src="https://web.archive.org/web/20200827040752if_/https://www.youtube.com/embed/5tbjploO-BM" >}}


以前港英時代的警司，叫做——「膊頭孭皇冠」，superintendent，行出嚟起碼叫做壓得住個場 ，邊有好似昨日陳天柱警司咁樣，簡直是荒唐走板，反面教材，全球笑柄。

昨日佢不斷喘氣，記招未開完就已經畀人叫你做——「扯氣高級警司」，腎上腺素分泌狂增，我估阿天柱當時心跳接近100下，好驚佢心臓病發。

天柱講嘢唔敢望鏡頭，詐詐諦諦摸紙摸左摸右，不斷低頭。如果你讀過大學心理學第一堂，一定知道，咁樣根本就是心虛。

但係陳警司又學人串嘴喎！又要學人串記者喎！冇嘢嘅，可能想學美國佬侵侵的白宮發言人——「戰狼靚女」麥肯阿尼，但人家靚太，串記者串得嚟有型有格，又帶幽默，你就九唔搭八、衰衰格格。

又冇嘢嘅，可能popo中毅進仔多，佢身為警司，成日近住呢班毅進仔，潛移默化，於是——警司毅進化。

好在明年DSE中文科取消口試，否則天柱警司咁嘅水準去考中文oral，一定炒硬，準備去讀毅進都得㗎喇！


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20200827040752/https://www.hkcnews.com/aboutus/#subscribe)

---

![博客 | 一悠](https://web.archive.org/web/20200827040752im_/https://www.hkcnews.com/uploads/avatars/2c58e158-9035-4161-92ef-b4b56f5e3747.png?873536568)

**博客 | 一悠**

【一悠・到此一遊】喜歡談古論今，也常談股論金。心理、鋼琴、股票、教育，交义感染，交流一下。學歷：香港中文大學文學士，研究院教育文憑，澳洲新南威爾斯大學碩士（堅有證書㗎，卻無野雞大學博士，也不必請律師去找證書）
