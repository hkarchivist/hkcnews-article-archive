---
title: "港大舍堂次文化雜談（上）：迎新與仙制"
date: "2020-09-11"
author: "殷琦"
category: "眾說"
tags:
  - "迎新營"
  - "港大舍堂"
  - "仙制"
url: "https://web.archive.org/web/20211202153819/https://hkcnews.com/article/33769/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-33769/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
original_url: "https://hkcnews.com/article/33769/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-33769/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
---

# 港大舍堂次文化雜談（上）：迎新與仙制


{{< video src="https://web.archive.org/web/20211202153819if_/https://www.youtube.com/embed/GrGY693Nh3E" >}}


今日有朋友send呢段片過嚟問我：「嘩HKU D Hall係咪真係咁架？好癲呀！！」談起大學舍堂，真係一講D回憶就番哂嚟。我Year 1 做過 Freshman、Year 2 上莊搞Hall O、Year 3 做組爸組媽（但Year 3 Sem 2就 Quit 咗 Hall XD）；但唔計讀碩士，不得不承認自己已經離開咗大學一段時間，可能同而家Freshman過的Hall O已經有一段距離（不過聽落 3 大Programme 模式都係差唔多，似乎改變不大）。究竟HKU D Hall係咪真係咁「恐怖」？

片中所談的都係真實的，而且已經是好少少的情況。一日瞓到2-3個鐘已經算好，1-2個鐘或者通一兩晚頂都有聽過。唔知而家有無，但我有聽聞有D Hall會要求Freshman有最minimum的瞓覺時間，我個人就相當贊成。另外所謂10日迎新，其實唔係十日，應該是夾埋11日，因為仲有所謂Day 0（諗番都覺得好癲，點解要咁...）。因為文太長，決定分上下兩篇刊出。

### 談迎新—係咪真係有必要係咁？

迎新是Hall的大事。尤記得當時有不少 Freshman（即係我） 分享時用「入Camp」這個字眼，換來的是一眾OC（Organization Committee）D9：而家唔係「入Camp」，呢個唔係「Camp」、唔係「宿舍」、係舍堂（記住係大鬧人嘅語氣）！要講「過O」、唔係「O Camp」！但完咗迎新，其實有不少OC都直認自己9鬧；最慘的是，我當時作為Freshman 以後見到Hall莊班人都有D驚，呢個是第一印象埋下的結果。

<figure>
<img src="https://web.archive.org/web/20211202153819im_/https://hkcnews.com/news_新聞/hk-discuss/2017/10/dem%20cheers-HKU-Dem%20Beat-20171008101023_11b6_large.png" alt="">
<figcaption>香港大學學生會校園電視影片截圖</figcaption>
</figure>

有關Cheer Practice，大家真係唔好當玩、做得唔齊唔好又係俾人D9。美其名是為士氣、但諗深一層真係以為自己去咗軍訓營咩，烈日當空下不斷Dem不斷Dem真係人都癲。我自問手腳協調相當好就Dem得唔錯、比著D手腳唔協調嘅人，真係學得好耐又好辛苦、仲要喺一個好高壓的環境下學，10日學成40個鐘，為的竟就是要「為Hall付出」、「加強歸屬感」？真的講唔過去...

有關HMO，其實講真係真係唔係個個 D 嘅，至少當年我做 Freshman 就無被 D 。HMO通常是迎新中段活動，因為搞手會透過頭幾日活動睇下 Freshman 表現，再決定會唔會喺MO度「教育」下你，其實簡單講就係睇你服唔服從、接唔接受Hall的呢一套。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20211202153819/https://hkcnews.com/aboutus/#subscribe)

---

![博客 | 殷琦](https://web.archive.org/web/20211202153819im_/https://hkcnews.com/uploads/avatars/2d741b5c-2478-4f90-be1d-c617771b50da.png?1594224226)

**博客 | 殷琦**

【殷琦．殷琦專欄】一舊蕃薯般的孤獨文青，也許是讀書太多，總活在迷霧之中。怨氣太多，希望太少，與你和我一樣，在小小的香港同受壓抑、同唱悲歌、每天僅為生活掙扎求存。為註冊藝術（表達藝術）治療師。興趣在表達藝術治療、哲學、心理學、生活、音樂、藝術、政治、宗教等。FB專頁：https://www.facebook.com/YanKiHongKong/
