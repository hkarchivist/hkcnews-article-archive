---
title: "教學的空間：一變數一世界"
date: "2020-08-31"
last_updated: "2020-08-31 12:27:22"
author: "Edu Insights"
category: "眾說"
tags:
  - "HK Educators' Club"
url: "https://web.archive.org/web/20210712050653/https://www.hkcnews.com/article/33435/hk_educators_club-33435/%E6%95%99%E5%AD%B8%E7%9A%84%E7%A9%BA%E9%96%93%EF%BC%9A%E4%B8%80%E8%AE%8A%E6%95%B8%E4%B8%80%E4%B8%96%E7%95%8C"
original_url: "https://www.hkcnews.com/article/33435/hk_educators_club-33435/%E6%95%99%E5%AD%B8%E7%9A%84%E7%A9%BA%E9%96%93%EF%BC%9A%E4%B8%80%E8%AE%8A%E6%95%B8%E4%B8%80%E4%B8%96%E7%95%8C"
---

# 教學的空間：一變數一世界

【撰文：霍梓楠老師@HK Educators' Club】   
 Edu Insights #0027

**前言：**

本系列稱為「教學的空間」，當中「空間」有多重意思：一是教師採用不同教學方法的空間，二是學生的思考空間，三是師生互動的空間。   
   
 我任教學校的學生能力較高，但教師依然要處理學習差異，例如有些學生對書中基礎題目嗤之以鼻，對教師期望較高；有些學生以為學數學與背書差不多，忽略了當中樂趣，也窒礙了他們的進步空間；有些數理能力相對較弱同學（他們的語言能力通常較高），在如此環境學數，容易信心不足甚至有意逃避。   
   
 因此在選材上，探索空間的方向至少有三個：一是改良基礎題目，主力帶出解題方法背後的思考，並發掘當中較深刻的意涵；二是探索與數學概念相關的人文及藝術元素，營造意想不到的效果；三是如何把握時機，讓學生領略嚴謹邏輯及認真態度的重要性。   
   
 此平台的獨特定位（我的理解是介乎於專業教育論文與普及文章之間），讓我可以較輕鬆筆法分享教學經驗，少一點學術術語、多一點自由度。我希望做到，就算內容涉及讀者早已忘記的數學知識，仍然還有當中的師生交流及設計課堂理念可供參考。   
   
 相信不少數理科同工都有獨門秘方，為不同類型、能力的學生設計過獨特的課堂及教材，希望你們也加入此平台交流心得！

—。—。—。—。—。—。—。—

中二數學的三條恒等式：

  
 當中有一個學習難關，就算是能力較高的同學都需要些時間跨越的……   
   
 「各位同學，你哋覺得咁做有冇錯？   
   
 如果有錯，試下解釋埋佢嘅諗法！」   
   
 以錯誤引入　提升能力較高學生的興趣   
   
 某位同學立刻鼓掌：「精彩！做得好！」   
   
 「好感激呢位同學幫手搞氣氛。咁不如你講下精彩位喺邊？」   
   
 「就咁將個a變成xy就算，呢啲咪叫不求甚解，當做數係畫公仔囉！如果數學有咁簡單就好啦！」   
   
 「嗯！理論上，如果我哋將嗰三條恒等式寫成咁，就可以避免呢種錯誤嘅……   
   
   
   
 不過咁樣太核突又嘥時間！而且你哋咁醒，只要搞清個概念就唔駛寫到咁啦！   
   
 所以正確答案應該係：   
 喂！你哋唔會唔記得指數律law of indices吧？   
   
 展示題目多種不同解法   
   
 如果你哋識融會貫通，咁你哋可唔可以利用恒等式展開：   
   
 以及   
   
 呢？唔好以為有三個terms就做唔到呀！如果你咁諗，即係未完全學識呢課嘅精髓啦！」   
   
 「阿sir，可唔可以就咁展開(expand) 呀？根本唔駛利用恒等式都做到啦！」   
   
 「當然可以就咁expand，不過做完之後再利用恒等式睇下係咪真係一樣！呢位同學為我哋示範咗『殊途同歸』，感謝！」   
   
 片刻之後……   
   
 「我哋一齊睇睇答案：   
   
 ……（下略）   
   
 順便同你溫埋  呀！   
   
 ……（下略）   
   
 有冇同學唔明？」   
   
 答案一樣不代表步驟正確   
   
 「阿sir，我想問第二條可唔可以咁樣group呀？   
 ……（下略）   
 」   
   
 「咁你做出嚟個答案係咪一樣？」   
   
 「係！不過你講過，就算答案一樣都唔代表一定做得啱嘛！」   
   
 「駁得好，冇中我陷阱！咁你可唔可以正確解釋到每一步？如果可以，你嘅方法就係啱。放心，你係啱嘅！你令大家知道兩個安排括號嘅唔同方法，又係『殊途同歸』！多謝晒！   
   
 其實今堂最想你哋明嘅，係恒等式中嘅變數，唔單只可以代數字或者其他字母入去，仲可以代多項式、代數式(algebraic expression)入去呀！個變數就好似係一個空箱，代啲乜嘢入去，係有無限咁多可能性架，只要記住啲變數有個隱形括號『保護』住就得！   
   
 數學概念的藝術元素   
   
 有一首雋永嘅詩，雖然佢本身唔係想講呢樣嘢，其實我都冇真係研究過首詩……不過我覺得佢同我想表達嘅有啲似！   
   
 摘錄自Auguries of Innocence　By William Blake   
   
 To see a world in a grain of sand,   
 And a heaven in a wild flower,   
 Hold infinity in the palm of your hand,   
 And eternity in an hour.   
   
 徐志摩將佢翻譯成中文：   
   
 一沙一世界   
 一花一天堂   
 無限掌中置   
 剎那成永恆   
   
 我可以將佢強行改成：一變數一世界，一題目一……地獄！」   
   
 眾柴台！   
   
 「所以呢，喺我眼中，呢兩條恒等式嘅意思係一樣架！   
   
   
   
   
 咁樣仲唔係「一變數一世界」？其實運用呢個概念，可以證明   
   
 其實同   
   
 根本係同一樣嘢嚟！我之前都有提過啦，書都有寫，不過你哋果時唔多理我！有冇人記得點做呀？如果唔想太混亂，可以將佢改寫成   
   
 咁樣先。記住啦，用乜嘢英文字母表達都得！」   
   
 「我記得！將第一條式嘅a變成x，將b變成-y就得。」   
   
 「冇錯！呢個就係『一變數一世界』的妙用啦。喂！你果時唔係話死背咗就得，唔駛咁做咩？」   
   
 「因為駁過你嘴所以我印象咪深刻囉！」   
   
 「……你哋而家應該可以挑戰書嗰啲有『hence』嘅題目喇！」   
   
   
 原文連結：(本文有略作修改)   
 https://www.thestandnews.com/personal/%E6%95%99%E5%AD%B8%E7%9A%84%E7%A9%BA%E9%96%93-%E5%9B%9B-%E6%95%B8%E5%AD%B8%E7%AF%87-%E4%B8%80%E8%AE%8A%E6%95%B8%E4%B8%80%E4%B8%96%E7%95%8C/?fbclid=IwAR1Ke8w4phxAYYyQtzzy65x0Sy9MNakgcs1-829piav0YfniH6fr018uRMg


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210712050653/https://www.hkcnews.com/aboutus/#subscribe)

---

![博客 | Edu Insights](https://web.archive.org/web/20210712050653im_/https://www.hkcnews.com/uploads/avatars/12999695-41c5-41bb-af9e-fe74b3a37163.png?366525559)

**博客 | Edu Insights**

【Edu Insights】本欄由HK Educators' Club整理及供稿。組織於2020年由幾名教育學者及資深教師成立，希望成為教師、學者、校長與行政人員、不同基金會及志願組織提供一個協作平台，除提供專業資訊外，更能集合各持分者所長，促進教育專業持續發展，以回應二十一世紀教育核心素養，探索及拓展未來教育的可能性。Facebook : https://www.facebook.com/hkeducatorsclub
