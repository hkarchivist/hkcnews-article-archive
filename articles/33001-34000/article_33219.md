---
title: "籲民主派延任　黎智英：未必阻到惡法　但可見議會內有爭拗"
date: "2020-08-24"
author: "眾新聞記者"
category: "眾聞"
tags:
  - "立法 會"
  - "Legco"
  - "立法 會 議員"
  - "立法 会"
  - "legislative council"
  - "立法"
  - "hong kong legislative council"
  - "legco hk"
  - "黎智英"
  - "立法會延任"
url: "https://web.archive.org/web/20220811112927/https://www.hkcnews.com/article/33219/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD_%EF%BF%BD%EF%BF%BD%EF%BF%BD-33219/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
original_url: "https://www.hkcnews.com/article/33219/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD_%EF%BF%BD%EF%BF%BD%EF%BF%BD-33219/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
---

# 籲民主派延任　黎智英：未必阻到惡法　但可見議會內有爭拗

壹傳媒創辦人黎智英出席網台節目接受訪問時表示，認為民主派議員在無法選擇的情況下，應該留在議會內，讓社會見到議會內有爭拗的形象，「唔一定每個bill都阻止到，但如果議會內的爭拗成為市民睇得到的狀況，社會就睇到議員爭取幾多權益，發生的效用係好多。」

被問到有何說話對抗爭派或勇武派說，黎智英說，「而家唔係攬炒嘅地步，爭取自由、法治係好長的路，撞埋牆就係自己整死自己。各人喺各個處境去抗爭，抗爭好多方法，我哋站在對的那一面，時間係我哋的武器，唔係靠勇武、唔係靠攬炒。」

<figure>
<img src="https://web.archive.org/web/20220811112927im_/https://www.hkcnews.com/news_新聞/hk-discuss/2020/08/黎智英-立法會延任-劉慧卿-20200824163538_e850_large.jpg" alt="">
<figcaption>壹傳媒創辦人黎智英（右）出席網台節目接受訪問。Ourtv截圖</figcaption>
</figure>

壹傳媒創辦人黎智英今月10日被警方以涉嫌違反《國安法》等罪名被拘捕，被問到如何面對壓力，黎智英說，「Your life is not about yourself」，他說人生不是為自己，而是為有意義的事以及自認是做得對的事而活著，就不會感受到壓力，「將自己交俾上帝，無論你發生咩事都好，你都唔會慘過耶穌喺十字架。」他說，被捕一刻曾為有機會送上大陸而感到害怕，但只是一下子的事，「唔覺得係咩壓力，煮到來就食。」

黎智英被捕後，壹傳媒的員工會否擔心自身風險？他說，員工士氣反而提升了，但沒有方法可保證員工百分百安全，「呢個無得答，做嘢寫嘢一定小心啲，但小心咗唔一定無事」，又指「國安法又無red line，你要考慮自己安全先，第二係根據自己良知做嘢，第三係社會責任。」黎智英表示，暫時未見到有員工辭職現象。

黎智英說，「而家唔係攬炒嘅地步，爭取自由、法治係好長嘅路，撞埋牆就係自己整死自己，各人係各個處境去抗爭，抗爭好多方法，我哋站係對個面，時間係我哋的武器，唔係靠勇武唔係靠攬炒。」他又說，港人沒有暴力的本錢，只有道德的力量，「你暴力點夠共產黨對抗，無槍無炮，但我哋的力量係堅持反對邪惡的事。」

就近日引起社會爭議的民主派廷任或總辭問題上，黎智英回應稱，認為民主派應該留下來，「我哋係無得選擇的情況下，在議會內發生作用大？定係在議會外好處多呢？當然在議會內做到幾多得幾多。唔一定每個bill都阻止到，但如果議會內的爭拗成為市民睇得到的狀況，社會就睇到議員爭取幾多權益，在議會內發生既效用係好多。」
