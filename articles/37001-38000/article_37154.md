---
title: "COVID-19疫苗常見問題"
date: "2021-01-11"
author: "特約轉載"
category: "眾聞"
tags:
  - "疫苗"
  - "薛達Siddharth Sridhar"
url: "https://web.archive.org/web/20210712053816/https://www.hkcnews.com/article/37154/%E7%96%AB%E8%8B%97-%E8%96%9B%E9%81%94siddharth_sridhar-37154/covid19%E7%96%AB%E8%8B%97%E5%B8%B8%E8%A6%8B%E5%95%8F%E9%A1%8C"
original_url: "https://www.hkcnews.com/article/37154/%E7%96%AB%E8%8B%97-%E8%96%9B%E9%81%94siddharth_sridhar-37154/covid19%E7%96%AB%E8%8B%97%E5%B8%B8%E8%A6%8B%E5%95%8F%E9%A1%8C"
---

# COVID-19疫苗常見問題

**編按：本文英文原文為港大微生物學系臨牀助理教授薛達撰寫，醫生鄺葆賢翻譯成中文刊在 [個人網誌](https://web.archive.org/web/20210712053816/https://piccolapopo.medium.com/%E5%B8%B8%E8%A6%8B%E5%95%8F%E5%95%8F%E5%95%8F-covid-19%E7%96%AB%E8%8B%97-faq-56ccf4acadd0) 。行文保留口語方便廣傳，經編輯輕微改動。**

香港準備係二月開始接種COVID-19疫苗，今次想講下我成日比人問嘅新COVID疫苗問題。今次係人類史上最快嘅疫苗研發到接種嘅行動，始終係打嘢入身體，大家有擔心係可以理解。坦誠面對呢啲問題同擔憂係好重要，否則只會導致更多人對疫苗猶豫。

Dr Sid’s blog： [FAQs on COVID-19 vaccines](https://web.archive.org/web/20210712053816/https://bit.ly/3i14jsn)

<figure>
<img src="https://web.archive.org/web/20210712053816im_/https://www.hkcnews.com/news_新聞/hk-discuss/2021/01/Covid-19%20Vaccines-疫苗-武漢肺炎-20210111024328_233e_large.jpg" alt="">
<figcaption>全球多國開始接種疫苗，圖為以色列一個醫生準備輝瑞醫療。美聯社</figcaption>
</figure>

**問1：COVID-19疫苗係咪真係有效？**

答：香港購買嘅三種疫苗均在第3期臨床試驗中顯示出有效，有效率超過了WHO對疫苗定義為有效的預定標準（即50%）。表示疫苗可保護接種人士免受由於COVID-19引起嘅症狀同嚴重疾病。（Polack FP et al,NEJM 2020；Voysey M et al, Lancet 2020；Butantan Institute press release）

**問2：打咗保護可以維持幾耐？**

回：目前為止，我哋仲未有確實嘅答案，因為只係跟進咗疫苗接種人士幾個月，但喺臨床試驗中，經第二劑疫苗注射後會係3–4個月內保持效力（Polack FP et al,NEJM 2020；Voysey M et al, Lancet 2020）。研究正繼跟進參加者以評估疫苗嘅較長期療效。

有一啲研究顯示，接種兩劑Moderna mRNA疫苗後3個月嘅抗體反應仍然很高，即可以長期提供持久保護（Widge AT et al, NEMJ 2021）。對其他產生強烈免疫反應嘅疫苗係好消息。

**問3：疫苗對變種SARS-CoV-2病毒有無用？**

答：最近，英國、南非和其他地區出現了SARS-CoV-2的變種。有科學家會擔心變種病毒對COVID-19疫苗產生嘅「抵抗」免疫力。但最近一篇論文證實咗N501Y突變唔會影響mRNA疫苗嘅性能（BioRxiv, 2021）。其他使用棘狀蛋白為基礎技術嘅疫苗可能有同樣情況。對於其他突變對疫苗嘅性能影響仍在緊急研究當中，有望好快就有結果。即使將來某個突變會影響疫苗性能，使用如mRNA 技術嘅疫苗都可以迅速調整，重新應用喺當時流行嘅病毒株。

**問4：mRNA疫苗好似好新喎。係咪真係準備好俾人用架？**

答：滅活疫苗（如SinoVac的疫苗）係一種歷史悠久嘅技術，目前應用於甲型肝炎，小兒麻痺症和瘋狗症(狂犬病)嘅疫苗。

而mRNA疫苗亦並非新事，技術實際上已存在將近十年。呢啲疫苗亦已經用於人類的多種傳染病嘅早期試驗中，並在癌症治療中使用了數年。 mRNA瘋狗症疫苗嘅第I期臨床試驗已於2017年發表（Alberer M et al，Lancet，2017）。

腺病毒載體疫苗係非洲伊波拉疫情中得到研究（De Santis O et al, Lancet Infect Dis, 2016, Tapia MD et al, Lancet Infect Dis, 2016）。所以呢啲疫苗有相當長時間用於人類。

喺非洲爆發伊波拉疫情時，科學家研究過黑猩猩腺病毒疫苗。呢款技術亦有用於兒童嘅安全性和有效性數據（Tapia MD et al, Lancet Infect Dis, 2020）。

**問5：疫苗出得咁急，啲醫療公司同政府係咪走捷徑？**

答：傳統嘅疫苗開發過程效率低，有好多資金問題、試驗設計問題或者監管機構行政官僚，導致長期有拖延嘅情況。

但針對COVID-19，疫苗開發程序已高度簡化。過去十幾二十年眾多對SARS同MERS冠狀病毒嘅研究以及對新病毒作準備，所以於今次COVID-19疫苗研發中能迅速應用。簡化嘅臨床試驗乎合高標準，無咩偷工減料。由於情況緊迫，監管機構嘅官僚程序亦已大大精簡，甚至等緊臨床療效時就已進行生產和分配。

今次正正是向世界展示當有尖端科技加上無資金顧慮所產生嘅效果，係現今人類嘅成就，亦係未來應對疫症大流行嘅理想示範。

**問 6：聽講疫苗會改人嘅DNA，係咪真架？仲有無咩未知嘅副作用呢？**

答：呢個講法係錯嘅。呢啲擔憂通常同mRNA疫苗有關，mRNA就好似整蛋白質嘅說明書，顯出棘狀蛋白激發對該病毒嘅免疫反應。佢履行完功能之後就會迅速降解，mRNA 係唔會進入細胞核，亦唔能夠改變DNA。

而估算到今日(2021年1月10日)全球已接種咗2400萬劑疫苗，短期經驗發現疫苗整體嘅接受情況同安全性俱佳。有人關注mRNA 疫苗與其他疫苗類型相比，mRNA疫苗嘅過敏風險有所增加（Castells MC et al, NEMJ 2020）。但透過為有嚴重過敏史嘅人注射其他類型嘅疫苗，就可輕鬆避免過敏。考慮到疫苗嘅作用方式，喺中長期遇到無法預測的副作用嘅機會係好低好低。

**問7：孕婦同小朋友又點呢？**

答：直至有相關年齡組別嘅臨床試驗數據前，孕婦同小朋友應該延遲疫苗接種計劃。 但由於大多數COVID-19疫苗不含活病毒，因此一些國家/地區決定鼓勵孕婦接種疫苗。 呢個決定理論上係是相當安全，但係未有足夠嘅安全性數據之前，我認為香港嘅孕婦暫時無迫切需要立即接種。

希望呢啲事實能緩解大家對接種COVID-19疫苗嘅關注。 畢竟，我們都希望為自己身體做出最佳選擇。 如果對疫苗有任何疑問，歡迎提問。

選擇的時候，要堅持可靠的事實。

祝你有個愉快的一周。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210712053816/https://www.hkcnews.com/aboutus/#subscribe)
