---
title: "點心"
date: "2021-01-14"
last_updated: "2021-01-14 15:30:59"
author: "記者鄭靖而"
category: "眾聞"
tags:
  - "黃店"
url: "https://web.archive.org/web/20210712054020/https://www.hkcnews.com/article/37256/%E9%BB%83%E5%BA%97-37256/%E9%BB%9E%E5%BF%83"
original_url: "https://www.hkcnews.com/article/37256/%E9%BB%83%E5%BA%97-37256/%E9%BB%9E%E5%BF%83"
---

# 點心

疫情下禁晚市堂食　小店義教整點心　「好多人離開香港之後話好掛住」

晚市禁堂食，入夜後的徐記廚房冷冷清清，買外賣的客人不多。靠近廚房的一張長桌清空，椅子被移開，師傅忙著從廚房端出材料：一大盤肉餡、鹹蛋黃、冬菇、荷葉、糯米，準備今晚教整珍珠雞。

  
 位於太子的「徐記廚房點心」，主打傳統手工點心。老闆徐媽媽趁著晚市禁堂食的空檔，自12月中起，每星期數晚開點心班，教人整點心。

  
 徐媽媽認識一些年輕人，因各種理由要離開香港，人在異鄉之後，跟她呻後悔，「佢話掛住啲點心，我話『死仔包，早知嚟學整啦』。你喺呢度學咗，過到去都唔止係做打雜工作啦，起碼跟到師父做，起碼有門技術，識包點心，香港點心外國最出名。」她說，做人無須後悔，最緊要馬上行動，「而家喺度嘅人，就唔好畀佢得閒，一定搵啲嘢畀佢學。」於是，就誕生這個點心班。

  
 （大圖）

  
 這晚，幾個學員穿起廚師服，看著師傅示範如何把材料放到荷葉上，用手壓實、包好。學員把成品放到旁邊的大盤上，師傅拿起拆開檢查：「你都落唔夠米，啲餡仲喺面。」學員連忙應道，補加糯米再壓實，讓師傅檢查是否收貨。

  
 今晚的學員來自社福界、教育界等。做社福界的小黑說，一直很想學點心，因為覺得點心是香港的傳統，又可以藉此聯繫一家大小，「又唔想去工聯會學喎，難得見徐記開班，就即刻報名，好感激徐媽媽利用呢個空間教人整點心。」她說，由於很多茶樓都不是「黃」，已經很久沒去飲茶吃點心，如果成功學懂的話，就可以嘗試自己做給家人吃。

  
 （圖）

  
 早在之前，有不少客人已跟徐媽媽嚷著想學整點心，「有啲想去外國，有啲想轉工，問我有冇得學。」不過之前舖面不大，人手空間都不足以一邊營業一邊正式開班教整點心，於是一直未有成事。政府上月起再禁晚市堂食，老闆徐媽媽就想：反正晚上沒甚麼生意，那就不如趁機開班教整點心，「等佢哋有多門手藝。」

  
 於是徐媽媽就請來一位老師傅，一星期上三數堂，每堂兩小時，2至5個學員上課，每堂學整一款點心，例如蝦餃、燒賣、珍珠雞、叉燒包等。報名的人免費上堂，徐記則會辦義賣活動支持經費。徐記的FB專頁每次一出post，留言可見反應都頗熱烈，徐媽媽也說報名情況相當踴躍。

  
 徐媽媽說，學員有些是文員、學生，也有些人正失業中、開工不足，想學多個技能傍身，「我想失業嘅人都唔好灰心，學多門手藝充實自己。」也想學員想親手弄給家人吃，「有個後生仔話整畀女朋友食；有啲話畀媽咪食，佢媽咪90幾歲，想親自做畀佢食，我諗佢媽咪好開心。」

  
 疫情之中，徐媽媽想帶點暖給他人：「香港人被瘟疫、局勢搞到個心都好涼，我地喺無路當中，用自己方式做到啲嘢。學點心嗰個開心，亦想佢哋全家都開心，譬如仔仔學完整畀爸爸媽咪食，係好窩心，我都好有成功感。」

  
 學員之中，有些人即將離港。徐媽媽說，有個即將移民的年輕人，不時都來上堂，「佢想去到之後做畀屋企人食，或者到時去做點心師父，因為佢本身做IT，過到去都未必做得返，可能要轉行，有一技之長，都可能有人請佢嘅。」

  
 也有些人因各種原因離港後，才後悔之前沒有學，離港後想回味一下屬於香港的味道也不容易，即使是唐人街吃的，也已經不是那種情懷，「有啲後生仔，之前叫佢得閒就嚟學，學多門手藝。佢哋去咗英國美國之後，都係咁講話，好後悔冇喺徐媽媽呢度學點心，佢好想食點心，打電話同我講，好想你教我，叫我寫個formula畀佢。我話冇問題，但係你冇個環境做始終係難啲。」

  
 50多歲的徐媽媽，在內地出生，80年代來港，之後去過美國、英國等地，香港外國兩邊走，做過美容生意、在外國親戚開的海鮮餐廳幫過手，近年大多時間留在香港，3年前在太子開了徐記，專賣手工點心。

  
 大部分連鎖式酒樓都是用內地工廠製作的點心，相信這個已經是公開的秘密。當中有些點心是先蒸熟再運到香港翻熱，有些則是由半製成品，再在香港加工。

「點心係大眾化，香港人從3歲到90歲都鍾意食。」徐媽媽說，一般酒樓的點心都是由工廠大批製作，有些更是由內地工廠來港，她做手工點心，是希望維持香港的地道特色，「茶樓一批一批整，擺喺雪櫃。我哋即包即出，逐個該個包，每個都手工做出嚟，你食落係唔同。」

  
 所以，徐媽媽辦點心班的另一個目的，也是希望藉此機會，將這門手藝、這種香港情懷傳承下去。

  
 「點心係我哋生活一部分，係香港人嘅共同回憶。」舖頭牆上貼著一些點心的圖片，有豬膶燒賣、古法炸蛋散等，都是些懷舊的點心。

  
 徐媽媽說，香港帶給她很多，「我好鍾意香港，香港帶畀我好多幸福，去過咁多地方，始終覺得香港好」，但她亦慨嘆近年香港已變了太多，已經不再是以往的香港，「懷念80年代，國泰民安，人人有向上嘅機會……我愛香港就係因為有法治，但近年開始冇法治。前年嗰場運動，令香港人個個都好憤怒、唔開心。見到年輕人被打，作為母親覺得好心痛。」

  
 她希望，以點心。

  
 疫情下，食肆經營艱難，受政府防疫措施影響，徐媽媽說難以適應，「我唔係一下子變啲菜出嚟，預備咗貨㗎嘛，令我哋好失策。」00（熟客支持；疫情寄望）

  
 （芫荽燒賣）


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210712054020/https://www.hkcnews.com/aboutus/#subscribe)
