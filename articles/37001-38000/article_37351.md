---
title: "黃店善用禁堂食時段　義教同路人整點心　盼授手藝留住港式味道"
date: "2021-01-16"
author: "記者鄭靖而"
category: "眾聞"
tags:
  - "徐記廚房點心"
  - "手工點心"
url: "https://web.archive.org/web/20210712054052/https://www.hkcnews.com/article/37351/%E5%BE%90%E8%A8%98%E5%BB%9A%E6%88%BF%E9%BB%9E%E5%BF%83-%E6%89%8B%E5%B7%A5%E9%BB%9E%E5%BF%83-37351/%E9%BB%83%E5%BA%97%E5%96%84%E7%94%A8%E7%A6%81%E5%A0%82%E9%A3%9F%E6%99%82%E6%AE%B5-%E7%BE%A9%E6%95%99%E5%90%8C%E8%B7%AF%E4%BA%BA%E6%95%B4%E9%BB%9E%E5%BF%83-%E7%9B%BC%E6%8E%88%E6%89%8B%E8%97%9D%E7%95%99%E4%BD%8F%E6%B8%AF%E5%BC%8F%E5%91%B3%E9%81%93"
original_url: "https://www.hkcnews.com/article/37351/%E5%BE%90%E8%A8%98%E5%BB%9A%E6%88%BF%E9%BB%9E%E5%BF%83-%E6%89%8B%E5%B7%A5%E9%BB%9E%E5%BF%83-37351/%E9%BB%83%E5%BA%97%E5%96%84%E7%94%A8%E7%A6%81%E5%A0%82%E9%A3%9F%E6%99%82%E6%AE%B5-%E7%BE%A9%E6%95%99%E5%90%8C%E8%B7%AF%E4%BA%BA%E6%95%B4%E9%BB%9E%E5%BF%83-%E7%9B%BC%E6%8E%88%E6%89%8B%E8%97%9D%E7%95%99%E4%BD%8F%E6%B8%AF%E5%BC%8F%E5%91%B3%E9%81%93"
---

# 黃店善用禁堂食時段　義教同路人整點心　盼授手藝留住港式味道

晚市禁堂食，很多酒樓、餐廳東主「計過數」，如晚市只做外賣生意未必化算，索性提早關門省回成本。但做生意的是否只向錢看？禁令下能否出現香港人互相支持的契機？

位於太子的「徐記廚房點心」，主打傳統手工點心。餐廳裝潢帶有中式古典味，卻「黃」味處處。收銀處擺滿各式文宣及抗爭產品，收銀機上放著一隻紙連豬，下方擺了一堆黃頭盔匙扣，旁邊就是「義賣助學點心班」的捐款箱，是間難得一見的「黃」點心餐廳。

入夜後的徐記廚房只做外賣，生意不算多，餐廳內雖然無客人但仍燈火通明。靠近廚房的一張長桌清空，椅子被移開，師傅忙著從廚房端出材料：一大盤肉餡、鹹蛋黃、冬菇、荷葉、糯米，準備這晚教整珍珠雞。

**老闆徐媽媽趁著晚市禁堂食的空檔，自12月中起，每星期數晚開點心班，請來一名老師傅免費教人整點心。事緣徐媽媽認識一些年輕人，因各種理由要離開香港，人在異鄉，跟她呻後悔，「佢話掛住啲點心，我話『死仔包，早知嚟學整啦』。同埋你喺呢度學咗，過到去都唔止係做打雜工作啦，起碼跟到師父做，起碼有門技術嘛，識包點心，香港點心外國最出名！」**

她說，做人無需後悔，最緊要馬上行動，「而家喺度嘅人，就唔好畀佢得閒，一定搵啲嘢畀佢學。」於是，這個點心班就誕生了。

<figure>
<img src="https://web.archive.org/web/20210712054052im_/https://www.hkcnews.com/news_新聞/hk-discuss/2021/01/手工點心-徐記廚房點心-20210114154619_15dc_large.jpg" alt="">
<figcaption>師傅教整珍珠雞，學員都專注看著師傅示範。鄭靖而攝</figcaption>
</figure>

這晚，幾個學員穿起廚師服，看著師傅示範如何把材料放到荷葉上，用手壓實、包好。學員把成品放到旁邊的大盤上，師傅拿起拆開檢查：「你都落唔夠米，啲餡仲喺面。」學員連忙補加糯米再壓實，讓師傅檢查是否收貨。

這晚的學員來自社福界、教育界等。做社福界的小黑說，一直很想學點心，因為覺得點心是香港的傳統，又可以藉此聯繫一家大小，「但我又唔想去工聯會學喎，難得見徐記開班，就即刻報名，好感激徐媽媽利用呢個空間教人整點心。」她說，由於很多茶樓都不是「黃」，已經很久沒去飲茶吃點心，如果學成的話，就可以嘗試親自做給家人吃。

<figure>
<img src="https://web.archive.org/web/20210712054052im_/https://www.hkcnews.com/news_新聞/hk-discuss/2021/01/徐記廚房點心-手工點心-20210114171733_27e0_large.jpg" alt="">
<figcaption>5位學員這晚的成品。鄭靖而攝</figcaption>
</figure>

政府上月起再禁晚市堂食，眼見反正晚上沒甚麼生意，徐媽媽就想：不如趁機開班教整點心，「等佢哋有多門手藝。」於是她就請來一位老師傅，一星期開三數堂，每堂兩小時，一班2至5個學員，每堂學整一款點心，例如蝦餃、燒賣、珍珠雞、叉燒包等。報名的人免費上堂，徐記則會辦義賣活動支持經費。徐記的FB專頁每次一出post，留言反應都頗熱烈，徐媽媽也說，報名情況相當踴躍。

徐媽媽說，學員有些是文員、學生，也有些人正失業中、開工不足，想學多個技能傍身，「我想失業嘅人都唔好灰心，學多門手藝充實自己。」另外亦想學員可以親手弄給家人吃，「有個後生仔話整畀女朋友食；有啲話畀媽咪食，佢媽咪90幾歲，想親自做畀佢食，我諗佢媽咪好開心。」

**疫情之中，徐媽媽想帶點溫暖給香港人：「香港人被瘟疫、局勢搞到個心都好（冰）涼，我哋喺無路當中，用自己方式做到啲嘢。學點心嗰個開心，佢哋全家都開心，譬如仔仔學完整畀爸爸媽咪食，係好窩心，我都好有成功感。」**

有些人知道自己即將離港，希望日後人在異鄉都可以重溫這種香港味道。徐媽媽說，有個即將移民的年輕人，不時都來上堂，「佢想去到之後做畀屋企人食，或者到時去做點心師父，因為佢本身做IT，過到去都未必做得番，可能要轉行，有一技之長，都可能有人請佢嘅。」

也有些人因各種原因到了異地後，很懷念這種味道，才後悔之前沒有學，「有啲後生仔，之前叫佢得閒就嚟學，學多門手藝。佢哋去咗英國、美國之後都係咁講，話好後悔冇喺徐媽媽呢度學點心，佢好想食點心，打電話同我講，好想你教我，叫我寫個formula畀佢。我話冇問題，但係你冇個環境做始終係難啲。」


{{< video src="//web.archive.org/web/20210712054052if_/https://www.youtube.com/embed/qZJJQqt6CQk" >}}


<figure>
<img src="https://web.archive.org/web/20210712054052im_/https://www.hkcnews.com/news_新聞/hk-discuss/2021/01/手工點心-徐記廚房點心-20210114154631_439e_large.jpg" alt="">
<figcaption>徐媽媽3年前開了這間手工點心餐廳，希望保留香港的地道特色。鄭靖而攝</figcaption>
</figure>

50多歲的徐媽媽在內地出生，80年代來港，之後去過美國、英國等地，香港外國兩邊走，做過美容生意、幫手打理過海鮮餐廳，近年大多時間留在香港，3年前在太子開了徐記，專賣手工點心，「點心係大眾化，香港人從3歲到90歲都鍾意食。」

餐廳牆上貼著一些點心的圖片，有豬膶燒賣、古法炸蛋散等，都是些懷舊的點心，「點心係我哋生活一部分，係香港人嘅共同回憶。」徐媽媽說，一般酒樓的點心都是由工廠大批製作，有些更是由內地工廠運來香港，她做手工點心，就是希望保留香港的地道特色，「茶樓一批一批整好擺喺雪櫃，我哋即包即出，逐個逐個包，每個都手工做出嚟，你食落係唔同。」所以徐媽媽辦點心班的另一個目的，也是希望藉此機會，將這門手藝傳承下去。

**徐媽媽說，香港帶給她很多，「我好鍾意香港，香港帶畀我好多幸福，去過咁多地方，始終覺得香港好」，但她亦慨嘆近年香港已變了太多，已經不再是以往的香港，「懷念80年代，國泰民安，人人有向上嘅機會……我愛香港就係因為有法治，但近年開始冇法治。前年嗰場運動，令香港人個個都好憤怒、唔開心。見到年輕人被打，作為母親都覺得好心痛。」**

疫情下，食肆經營艱難，受政府防疫措施影響，徐媽媽說難以適應，「我唔係一下子變啲菜出嚟，預備咗貨㗎嘛！」她說，一些熟客特地前來支持，令她很感動，「人哋話（香港）人情淡薄，我唔同意，每個人做返自己，伸出一種愛，會比以往嘅香港更好。」

<figure>
<img src="https://web.archive.org/web/20210712054052im_/https://www.hkcnews.com/news_新聞/hk-discuss/2021/01/手工點心-徐記廚房點心-20210114154607_a6b6_large.jpg" alt="">
<figcaption>內地出生的徐媽媽說，很喜歡香港，但慨嘆近年香港已變了太多。鄭靖而攝</figcaption>
</figure>


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210712054052/https://www.hkcnews.com/aboutus/#subscribe)
