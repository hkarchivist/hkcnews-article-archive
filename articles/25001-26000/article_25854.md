---
title: "手足來信：我喺監獄都唔放棄，革命未完"
date: "2020-01-03"
author: "讀者來論"
category: "眾說"
tags:
  - "張超雄"
  - "Fernando CHEUNG"
  - "獄中來信"
  - "前線手足"
url: "https://web.archive.org/web/20210730003955/https://www.hkcnews.com/article/25854/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-25854/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
original_url: "https://www.hkcnews.com/article/25854/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-25854/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
---

# 手足來信：我喺監獄都唔放棄，革命未完

**工黨立法會議員張超雄收到手足的信件，手足希望投稿予媒體刊登，全文如下︰**

喺出面嘅手足、和理非︰

我係喺荔枝角還押嘅一位前線抗爭者，其實都唔係第一次去寫俾你哋，但其實要對你哋嘅感激，點都講唔完。

12月20號嘅晚上，由10點鐘開始聽到你哋嘅聲援，仲記得入嚟收押所嘅期間，手足叫緊嘅口號係「香港人加油」，期後演變為「反抗」同「報仇」。

好多喺監房嘅朋友仔去問我，我哋爭取啲咩，我哋幾時先停止搞亂香港，而最多嘅問題係問有冇錢收，然後我無論點去講出事實，依班朋友仔仍然選擇去相信TVB，然後每一個早上我都會打開電視睇NOW新聞，逢星期一、星期五6點，睇「鏗鏘集」以及「頭條新聞」，啲朋友一路睇，一路問啲詞語，例如「煲底」、「Be Water」、「TG」、「連登」、「PePe」嘅詞語代表嘅嘢，由一開始不同意示威者嘅，開始明白點解啲市民要同警方對立，有人喺電視上睇到警方亂棍打市民，之後講咗句「乜警察可以咁打人嘅咩？」而我只答咗佢一句「依度影到嘅只係你睇到嘅小部分，仲有好多好多你係睇唔到。」

<figure>
<img src="https://web.archive.org/web/20210730003955im_/https://www.hkcnews.com/news_新聞/hk-discuss/2020/01/茘枝角收押所-扣留-20200103170808_293b_large.jpg" alt="">
<figcaption>張超雄收到獄中手足的來信。工黨提供</figcaption>
</figure>

然後，依位朋友仔會去分辨真假新聞，去嘗試了解我哋諗嘅嘢，了解五大訴求，以及警方記者會裡面嘅真確性，其實我每一日坐監都係好悶，公開信寫過2至3次，我覺得可以分享下喺收押所之中嘅親身經歷，俾外界嘅手足知道雖然被困，但係繼續同行，從不割席。20號晚上，依位朋友仔去真正細心聽你哋講嘅嘢，以前佢會覺得好嘈、好煩，至少今次佢聽到「手足，我撐你」、「煲底見」、「釋放義士，還我公義」，從窗邊望出去可以見到一盞盞由手機燈形成嘅星海，你哋喺出面「和你寫」嘅聖誕卡，好多朋友見到都好驚訝，依啲聖誕卡每一張都令我好開心，有小朋友、手足、家長們、銀髮族等等，有朋友問我「榮光」點唱，但本人比較怕醜 XD，所以冇去唱俾佢哋聽，希望依位朋友嚟煲底同我相認啦。

其實初初我會認為收押所內嘅朋友會明白我哋，但原來係缺乏（真實）資訊嘅情況下，對我哋示威者有所誤會都係可以原諒，大多數人唔明白三罷、中資、美心、吉野家、優品360點解要破壞，地鐵站被破壞原因、「私了」的原因，太多嘅資訊唔明白，但至少我可以用自己所擁有嘅資源去帶出運動/革命嘅始源，我唔知有冇大作用/改變，至少我冇忘記「兄弟爬山」，希望將不了解我哋嘅人去慢慢接受、同行，我喺監獄都唔放棄，香港人，因為團結，我哋先有今日，所以革命未完，你哋點可以放棄呢？

#光復香港 時代革命   
 #五大訴求 缺一不可   
 #沒有暴徒 只有暴政   
 #解散警隊 刻不容緩   
 #釋放義士 還我公義   
 #林鄭落地獄   
 #黑警死全家   
 #香港人反抗/報仇   
 #煲底見

27-12-2019


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210730003955/https://www.hkcnews.com/aboutus/#subscribe)

---

![博客 | 讀者來論](https://web.archive.org/web/20210730003955im_/https://www.hkcnews.com/uploads/avatars/8bd6baf7-e90b-4ec4-be4c-cae03b96fcef.png?1272509898)

**博客 | 讀者來論**

【讀者來論・眾聲】這個專欄開放讀者來論，不設稿酬，稿件請電郵至[email protected]，主旨請註明：投稿【眾聲】。稿件是否採納由《眾新聞》編輯部決定。來稿請說明刊登時採用的名字。
