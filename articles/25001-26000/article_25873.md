---
title: "對警嫂的迷思"
date: "2020-01-05"
author: "讀者來論"
category: "眾說"
tags:
  - "警察暴力"
  - "警嫂"
url: "https://web.archive.org/web/20210704010742/https://www.hkcnews.com/article/25873/%E8%AD%A6%E5%AF%9F%E6%9A%B4%E5%8A%9B-%E8%AD%A6%E5%AB%82-25873/%E5%B0%8D%E8%AD%A6%E5%AB%82%E7%9A%84%E8%BF%B7%E6%80%9D"
original_url: "https://www.hkcnews.com/article/25873/%E8%AD%A6%E5%AF%9F%E6%9A%B4%E5%8A%9B-%E8%AD%A6%E5%AB%82-25873/%E5%B0%8D%E8%AD%A6%E5%AB%82%E7%9A%84%E8%BF%B7%E6%80%9D"
---

# 對警嫂的迷思

【撰文：賽天籟】

君主用人會有唯才，唯親，唯德，或今日的唯刷是舉。臣子也一樣，有選君主的心態，所謂良禽擇木而棲。

有讀過三國演義的讀者，有無曾經諗過點解荀彧荀攸會支持曹操？ 但係到廢帝時又會出聲反對致死？

世界上就有啲人係屬於王佐派，意思係佢哋會支持協助佢哋覺得有權力帝王之相嘅人。

亦有一啲人，好似關羽趙雲張飛咁，只要理念相同，又或者因為義理，佢哋會甘心支持沒權沒勢的人。

當我地去思考點解會有兩類人，其實大家要記住百樣米養百樣人，仲有其他不同既個性原因。有玩過三國志既朋友仔，都聽過仲有才幹、發達、維持、割據、霸權、俠義、歸隱。

所以有時會見到有足球粉絲朋友，曼聯勁就撐曼聯，到曼城西利佢會撐曼城。他們沒有立場，只擇勝者附之。亦有曼聯粉，見明日黃花仍不離不棄，他們不以勝敗而以忠誠待之。

每個人，會有佢哋嘅追求，每個人有佢嘅故事。對與錯，唔係我哋去決定。未蓋棺焉能定論，歷史一直都在被勝利者篡改。

<figure>
<img src="https://web.archive.org/web/20210704010742im_/https://www.hkcnews.com/news_新聞/hk-discuss/2019/11/催淚彈-1111全城三罷-防暴警察-20191111191146_2e1b_large.jpg" alt="">
</figure>

但係既然社會上有如此多不同嘅人，我哋應如何自處？ 今日筆者有一個朋友，佢嘅另一半係警察，但係佢在抗爭卻站到最前線。可惜地，由於佢嘅另一半係警察，身邊嘅朋友都離佢而去。

朋友一意孤行的這個選擇，有問題嗎？ 筆者沒有頭緒。

他的另一半打人殺人無恥，值得我們憎恨。但這個朋友有沒有助紂為虐呢？ 假如來自一個如此的背景的人，還獨自去抗爭，然後又要回去面對他的另一半，我們應該是要尊敬他？還是憎恨他？

回想新疆西藏，他們的資訊沒我們流通，很多人都看不到大局，筆者可以估計，他們的抗爭者比我們一定更孤獨。那抗爭的同時，應該要互相支持鼓勵大家繼續向前邁進？繼續不割席？將那些身於亂世心繫大義嘅人吸納？

抑或係將佢哋趕走， 推佢哋到懸崖邊，令到佢哋嘅生活只能夠係對家圍爐？

大家試想一下，假如呢件事發生喺藍絲群組，有一個抗爭嘅家庭，出咗一個反抗爭嘅妻子，佢哋會點呢？ 會推開佢？抑或係將佢立成榜樣，視為義士？

筆者愚見，每天在用不同假新聞去說服人加盟佢嘅一群，會張開雙臂迎接。

多一個同盟永遠比多一個敵人好，看孫文與袁世凱為伍嘅歷史，呢個迷思，只要有天衝破，成功才有契機。

反正人在做天在看，有很多人身在曹營卻心在漢。不要因嗔心而放棄呢群人，他們總比在亂世不分青紅皂白好太多。

共勉之。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210704010742/https://www.hkcnews.com/aboutus/#subscribe)

---

![博客 | 讀者來論](https://web.archive.org/web/20210704010742im_/https://www.hkcnews.com/uploads/avatars/8bd6baf7-e90b-4ec4-be4c-cae03b96fcef.png?1272509898)

**博客 | 讀者來論**

【讀者來論・眾聲】這個專欄開放讀者來論，不設稿酬，稿件請電郵至[email protected]，主旨請註明：投稿【眾聲】。稿件是否採納由《眾新聞》編輯部決定。來稿請說明刊登時採用的名字。
