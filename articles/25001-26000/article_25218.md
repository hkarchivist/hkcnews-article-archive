---
title: "藍絲廢語中，「示威者先出嚟，警察先要驅趕」，呢句話「Practically」係正確嘅"
date: "2019-12-02"
last_updated: "2019-12-02 05:29:36"
author: "系統管理員"
category: "眾說"
tags:
  - "藍絲"
  - "是你教我和平遊行沒有用"
url: "https://web.archive.org/web/20210712034150/https://www.hkcnews.com/article/25218/%E8%97%8D%E7%B5%B2-%E6%98%AF%E4%BD%A0%E6%95%99%E6%88%91%E5%92%8C%E5%B9%B3%E9%81%8A%E8%A1%8C%E6%B2%92%E6%9C%89%E7%94%A8-25218/%E8%97%8D%E7%B5%B2%E5%BB%A2%E8%AA%9E%E4%B8%AD%EF%BC%8C%E3%80%8C%E7%A4%BA%E5%A8%81%E8%80%85%E5%85%88%E5%87%BA%E5%9A%9F%EF%BC%8C%E8%AD%A6%E5%AF%9F%E5%85%88%E8%A6%81%E9%A9%85%E8%B6%95%E3%80%8D%EF%BC%8C%E5%91%A2%E5%8F%A5%E8%A9%B1%E3%80%8Cpractically%E3%80%8D%E4%BF%82%E6%AD%A3%E7%A2%BA%E5%98%85"
original_url: "https://www.hkcnews.com/article/25218/%E8%97%8D%E7%B5%B2-%E6%98%AF%E4%BD%A0%E6%95%99%E6%88%91%E5%92%8C%E5%B9%B3%E9%81%8A%E8%A1%8C%E6%B2%92%E6%9C%89%E7%94%A8-25218/%E8%97%8D%E7%B5%B2%E5%BB%A2%E8%AA%9E%E4%B8%AD%EF%BC%8C%E3%80%8C%E7%A4%BA%E5%A8%81%E8%80%85%E5%85%88%E5%87%BA%E5%9A%9F%EF%BC%8C%E8%AD%A6%E5%AF%9F%E5%85%88%E8%A6%81%E9%A9%85%E8%B6%95%E3%80%8D%EF%BC%8C%E5%91%A2%E5%8F%A5%E8%A9%B1%E3%80%8Cpractically%E3%80%8D%E4%BF%82%E6%AD%A3%E7%A2%BA%E5%98%85"
---

# 藍絲廢語中，「示威者先出嚟，警察先要驅趕」，呢句話「Practically」係正確嘅


{{< video src="https://web.archive.org/web/20210712034150if_/https://www.youtube.com/embed/Ab-6rArUwpA" >}}


記得在阿叻大戰阿澤中，曾有一句咁嘅嘢：「示威者先出嚟，警察先要驅趕呀嘛」－藍絲陣營亦經常利用這個邏輯去思考（睇得多五毛專頁就知），因為其實呢句嘢「Practically」係正確，甚至不容易解釋。到底是「示威者先出嚟，警察先要驅趕」、定是「因為警察出現、示威者先會出嚟」，好像去到「雞先定蛋先」問題一般奇怪。我深信大部分黃絲都會認為面對藍絲、已經完全放棄治療，但我真的不想放棄啊，至少我要拆解到它的謬誤。真理總是越辯越明——雖然香港經歷了這半年，可能有很多人已經不再相信這句說話。

藍絲（甚至警謊記者會）邏輯都是，因為「示威者唔出嚟示威、或者唔堵路放火，警察都唔會出動、甚至出催淚彈乜彈物彈，所以先咩俾彈射中、俾警察仆中。你唔出嚟示威、或者唔堵路放火咪唔會俾彈射中俾警察仆中囉。你有社會訴求表達，我知，不過唔應該出嚟示威同堵路放火。你唔應該阻到人（即係我）。」「Practically」咁講又真係正確。有人示威、警察就會出嚟「維持秩序」；有人堵路放火、警察就自然需要制止。所以以實際「操作」層面而言，「示威者先出嚟，警察先要驅趕」這個「次序」是正確——藍絲嘛，其一特徵就是「永遠只（懂得）看表面的東西」，同埋「心態上自私（不過無講出口咁解）」，所以真的別怪他了。

而當然，實際上非如此簡單。「示威者」為何出現？是因為政府崩壞、屢推惡法、警察濫暴問題在是次運動中更是罄竹難書。「示威者」多年來，用盡和平手法都未能上達民意——民調、聯署、遊行、集會、表達、進入現行機制投訴...在今次運動更甚。但無論這個民意「已經去到多大多明確」，政府仍然置若罔聞，所有「和理非」方法統統無效。所以，「是你教我和平示威沒有用」，「和理非」也逼著變「勇武」，這就是「堵路放火」的源起——是「政府」逼使人民上街抗爭、是警察「濫暴」的「業」，逼使出人民反抗的「果」。「示威者」不出來示威，（「Practically」）當然可以，誰不想好好一日假期去玩？誰想食催淚彈被子彈射？但，又能否對得起自己良心良知驅使？起呢個位，更突顯出「藍絲為私利、黃絲為公理」的高下不同。

題外話是，近半年發生種種事情，「因為警察出現、示威者先會出嚟」的情況也越來越多，特別現時抗爭已進入社區之時。因為「大家（黃絲們）都想彼此支持」，以致警察甫出現、示威者就會出嚟「彼此支持」——除了人多作彼此保護外，亦是「大家有著一個共同『仇恨』的對象」，當然要出來看看仇敵又衰乜，一齊食花生啦。

<figure>
<img src="https://web.archive.org/web/20210712034150im_/https://www.hkcnews.com/news_新聞/hk-discuss/2019/12/標語-是你教我和平遊行沒有用-20191202050031_152c_large.jpg" alt="">
</figure>

我好討厭一句話。不少「自以為看得通透的人」都會講：「咩都得，總之（肢體）暴力就唔得。有咩點解唔好好地傾？」凡事看表面當然容易、而且唔使諗、舒服又簡單，但事出必有因。邊個唔想「坐底傾」？問題是，對方有無俾呢個空間？一個半年嚟只是做Show舉辦過 **一・次・咁・大・把** **嘅** 所謂「社區對話」，每次嚴重衝突都唔知去咗邊的特首，有咩資格講「坐底傾」三隻字？

結論是，「示威者先出嚟，警察先要驅趕」，呢句話「Practically」係正確，但講得出呢句話的人，代表你無用腦諗清楚「點解示威者要出嚟」、點解會有人寫「是你教我和平示威沒有用」（不過藍絲下一句就會話：因為顏色革命囉？因為收咗錢囉？因為天使囉？.............無言，有時間再拆解吧）。我唔知呢篇文可否傳到去藍絲陣營，相信都幾難吓，但呢篇文實在是我發自內心，真誠對他們所說的話了。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210712034150/https://www.hkcnews.com/aboutus/#subscribe)

---

![博客 | 系統管理員](https://web.archive.org/web/20210712034150im_/https://www.hkcnews.com/uploads/avatars/5ad1b3f7-2ef5-4230-a668-9a9a5b5fb8a5.png?614219996)

**博客 | 系統管理員**

系統管理員
