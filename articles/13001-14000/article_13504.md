---
title: "李慧琼：行政立法關係改善　郭榮鏗：希望林鄭唔係來表演"
date: "2018-07-11"
author: "實習記者劉愛霞"
category: "眾聞"
tags:
  - "李慧琼"
  - "Starry LEE"
  - "郭榮鏗"
  - "Dennis KWOK"
  - "國歌法"
url: "https://web.archive.org/web/20210712020451/https://www.hkcnews.com/article/13504/%E5%9C%8B%E6%AD%8C%E6%B3%95-%E9%83%AD%E6%A6%AE%E9%8F%97-%E6%9D%8E%E6%85%A7%E7%90%BC-13504/%E6%9D%8E%E6%85%A7%E7%90%BC%EF%BC%9A%E8%A1%8C%E6%94%BF%E7%AB%8B%E6%B3%95%E9%97%9C%E4%BF%82%E6%94%B9%E5%96%84-%E9%83%AD%E6%A6%AE%E9%8F%97%EF%BC%9A%E5%B8%8C%E6%9C%9B%E6%9E%97%E9%84%AD%E5%94%94%E4%BF%82%E4%BE%86%E8%A1%A8%E6%BC%94"
original_url: "https://www.hkcnews.com/article/13504/%E5%9C%8B%E6%AD%8C%E6%B3%95-%E9%83%AD%E6%A6%AE%E9%8F%97-%E6%9D%8E%E6%85%A7%E7%90%BC-13504/%E6%9D%8E%E6%85%A7%E7%90%BC%EF%BC%9A%E8%A1%8C%E6%94%BF%E7%AB%8B%E6%B3%95%E9%97%9C%E4%BF%82%E6%94%B9%E5%96%84-%E9%83%AD%E6%A6%AE%E9%8F%97%EF%BC%9A%E5%B8%8C%E6%9C%9B%E6%9E%97%E9%84%AD%E5%94%94%E4%BF%82%E4%BE%86%E8%A1%A8%E6%BC%94"
---

# 李慧琼：行政立法關係改善　郭榮鏗：希望林鄭唔係來表演

立法會內務委員會總結年度工作。內會主席李慧琼認為，林鄭月娥上任特首後，過去一年的行政及立法關係較以往改善，如政府安排了7次行政長官「短問短答」的質詢時間，讓議員可以向行政長官提問，反映政府有意改善行政及立法關係。李慧琼指，留意到「立法會無以前咁極端，本會對行政長官同梁振英先生都係有好大分別」，又認為這是有賴「行政長官的努力和議事規則的修改」。

內會副主席郭榮鏗則表示：「過去一年，確實係比梁振英年代好咗，但係無嘢會比係梁振英年代時候差，因為佢好勇鬥狠，樣樣嘢唔辣、唔爭議性，都唔擺喺前面。」郭榮鏗指，和政務司司長多了溝通，「多咗討論如何將一啲喺工務小組或者財務小組，遇到可能會有困難嘅項目擺喺後面，比一啲容易通過、大家都支持嘅項目行先，呢個其實係好容易，同符合邏輯嘅做法，見到今屆政府係願意咁做。」郭榮鏗指，林鄭月娥雖有有出席質詢，但認為情況仍有待改善，「希望佢真正用呢啲時間聽議員嘅問題同意見，唔係來表演。」

<figure>
<img src="https://web.archive.org/web/20210712020451im_/https://www.hkcnews.com/news_新聞/hk-discuss/2018/07/Dennis%20KWOK-內務委員會-李慧琼-20180710185913_10cd_large.jpg" alt="">
<figcaption>內會主席李慧琼（右）、郭榮鏗（左）主持年結記者會。劉愛霞攝</figcaption>
</figure>

早前有傳備受爭議的《國歌法》，政府會在7月立法會休會前遞交到立法會。郭榮鏗表示，政府未將《國歌法》立法議程及議案提交至立法會，預料最快下一個會期才提交，認為「法案沒有逼切性」。主席李慧琼則指：「無話覺得一定本星期三係一個最重要嘅時間，大家都知道立法程序，其實今次嚟到都係首讀」，首讀後要交到法案委員會由議員審議。她認為，即使是趕在休會前遞交，也會被安排到暑假後才處理，故何時遞交「差別不大」。

李慧琼預料，《國歌法》的審議「不應該比一地兩檢難」，「普遍市民其實都認為和明白為何有《國歌法》，咁細節可以等佢嚟到時再講。」惟她承認，當具體的《國歌法》條文去到法案委員會，引起社會討論的情況「有待觀察」。

郭榮鏗表示，無論是已通過的一地兩檢還是《國歌法》，面對爭議性的議題，「唔好因為難而破壞議事規則或濫用議事規則」。他批評，梁君彥在處理一地兩檢時限制議員發言時間，民主派對此有「好大意見」、令議員的「反彈愈大」，警告梁君彥不要再以此手法來主持會議。

觀塘海濱音樂噴泉工程撥款為另一個有爭議的議題，郭榮鏗指出，早前工務小組委員會已否決相關議案。他認為，立法會有其職能，「唔係區議會通過咗，立法會就一定要通過，無啲咁嘅事，尤其係當嗰個委員會已經反對咗嗰樣嘢，即刻再推上嚟，其實係唔尊重立法會，（政府）應該要聆聽議員對項目有咩具體意見，再考慮點樣去修改項目，再交去區議會諮詢一轉，再返嚟立法會，係會穩妥好多。」


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210712020451/https://www.hkcnews.com/aboutus/#subscribe)
