---
title: "洗太平地"
date: "2018-06-21"
author: "落區"
category: "眾說"
tags:
  - "落區"
  - "拾荒者"
  - "拾平台"
url: "https://web.archive.org/web/20210629142216/https://www.hkcnews.com/article/13002/%E8%90%BD%E5%8D%80-%E6%8B%BE%E8%8D%92%E8%80%85-%E6%8B%BE%E5%B9%B3%E5%8F%B0-13002/%E6%B4%97%E5%A4%AA%E5%B9%B3%E5%9C%B0"
original_url: "https://www.hkcnews.com/article/13002/%E8%90%BD%E5%8D%80-%E6%8B%BE%E8%8D%92%E8%80%85-%E6%8B%BE%E5%B9%B3%E5%8F%B0-13002/%E6%B4%97%E5%A4%AA%E5%B9%B3%E5%9C%B0"
---

# 洗太平地

<figure>
<img src="https://web.archive.org/web/20210629142216im_/https://www.hkcnews.com/news_新聞/hk-discuss/2018/06/拾荒者-拾平台-落區-20180621201119_2746_large.jpg" alt="">
<figcaption>食環署洗太平地，連街坊放在當舖門口、方便長者買餸途中坐下歇歇腳的幾張凳都清走。照片由筆者提供</figcaption>
</figure>

今午落葵芳跟進蘭姐昨日一部放滿生果紙箱的手推車，被食環署充公拖走。

原來今朝早食環署又特別安排清洗太平地，仲連放咗係當舖門口旁邊嗰三張凳都清走埋！

其實呢幾張凳放咗喺該處都好耐，根本就唔阻礙行人通道，附近街坊都係想俾嚟街市買餸嘅長者覺得行到攰時可以坐低抖吓，但食環署可能以小人之心，認為掃走埋呢幾張凳，就令拾荒街坊知道連休息坐吓嘅地方都冇，讓佢哋感受到冇生存空間，知難而退……

街坊對今次食環前線人員呢種執法行為都好睇唔過眼，覺得非常不滿，但官字兩個口，有關部門執法就永遠都有佢認為充分合理的理由解釋，但經常缺乏處境上的考慮，鐵板一塊，總之有理就講不清，基層弱勢只有無奈地接受……

#我哋正做緊拾荒者友善對待政策   
 #同區議員正在商討如何改善社區同拾荒者嘅關係   
 #食環變本加厲係都要無理驅趕清場不停洗地趕絕街坊


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210629142216/https://www.hkcnews.com/aboutus/#subscribe)

---

![博客 | 落區](https://web.archive.org/web/20210629142216im_/https://www.hkcnews.com/uploads/avatars/222b2172-bbab-48e0-88ba-3c7c229d881a.png?556908906)

**博客 | 落區**

【落區】落區是「關懷貧窮學校」帶領參與者學習認識本地貧窮問題，了解基層群體處境，持續與街坊建立關係的行動之一。落區意指要了解基層狀況，首先要進入社區，專欄會分享平日落區與街坊接觸的故事，基層生活的點滴，細看社會貧窮問題，一同反思生活與信仰。「關懷貧窮學校」是基督教機構新福事工協會轄下的部門，負責推動關懷貧窮教育，讓更多人關注本地貧窮問題及加入服侍基層群體的行列。
