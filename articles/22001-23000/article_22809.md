---
title: "警更新6.12彈藥數字　較兩個月前公布多90發催淚彈　首次提及海綿彈"
date: "2019-08-13"
author: "記者莊曉彤"
category: "眾聞"
tags:
  - "橡膠子彈"
  - "612金鐘大衝突"
  - "江永祥"
url: "https://web.archive.org/web/20220812170655/https://hkcnews.com/article/22809/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-612%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-22809/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD612%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD90%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
original_url: "https://hkcnews.com/article/22809/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-612%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-22809/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD612%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD90%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
---

# 警更新6.12彈藥數字　較兩個月前公布多90發催淚彈　首次提及海綿彈

警方在昨日的例行記者會上，公布兩個月前在6.12金鐘清場行動中所用彈藥的最新數字，與6月13日警務處處長盧偉聰所公布的數字，有明顯出入。盧偉聰當日稱，發射超過150發催淚彈、數發橡膠子彈、大概20發布袋彈。但警方昨最新指，6.12用了約240發催淚彈、約19發橡膠子彈、3發布袋彈、約30發海綿彈。其中海綿彈是首次提及。

警察公共關係科高級警司江永祥表示：「因為同事可能去計數嘅時候，將布袋彈同海綿彈個數字撈亂。（你哋同事係咪出錯，會唔會需要徹查同處分？）（你哋係咪專業架？連呢啲都搞唔清。）我諗我哋最初提供數字嘅時候，都係行動比較早嘅階段，所以我而家俾你呢個呢，係我而家得到嘅最新數字。」

另外，警方首度承認曾使用過期催淚彈，表示「過期」只會影響發射效能，例如發射失敗，不會對公眾構成更大危險。

<figure>
<img src="https://web.archive.org/web/20220812170655im_/https://hkcnews.com/news_新聞/hk-discuss/2019/08/江永祥-612金鐘大衝突-盧偉聰-20190813030453_5ccc_large.jpg" alt="">
<figcaption>警方公布6.12使用彈藥數字，兩個月之間有明顯出入。眾新聞製圖</figcaption>
</figure>

警方被問到6.12金鐘衝突至今，一直未有公布使用彈藥的確實數字。警務處副處長（行動）鄧炳強一度稱較早前已經公開數字。記者重申，未有確實數字、其他日子的數字都未有交代。警察公共關係科高級警司江永祥說：「不如等我答啦，有部分原因係因為大家每日嘅問題太熱熾，我終於可以喺度攞張紙出嚟答。」話音未落，現場記者即時起哄：「即係你唔會主動交代嘅？」、「我哋已經問咗60日。」、「其實我上次有問嘅，你哋應該主動出稿，呢啲係公眾利益。」、「呢啲資料係幾時出？」、「咁PPRB要嚟做乜嘢，你居然賴我哋唔問？」

江永祥沒有理會，只表示：「好，6月12號，我手頭上嘅資料呢，6月12號我哋總共用咗大約240發催淚彈、橡膠子彈用咗約19發。（點解仲係約數？）呢個係我哋而家嘅數字，我亦都唔敢肯定到最後會唔會有微調出現，於是乎我用約數。（個困難喺邊？）數字我都係從各個持份者，佢嘅數字度，總數加番出嚟嘅，係喇，我亦都唔敢擔保佢哋會唔會喺點算......因為我哋用彈都用咗好多日，大概會唔會有個落差或者誤差呢，呢個我唔肯定。（其他武器呢？）好喇，咁我繼續，布袋彈我哋用咗3發，另外海綿彈我哋用咗大約30發。」

**換言之，警方最新數字顯示，6月12日在金鐘清場時使用了約240發催淚彈、約19發橡膠子彈、3發布袋彈、約30發海綿彈。這個數字與6月13日盧偉聰公布的：超過150發催淚彈、數發橡膠子彈、大概20發布袋彈，有明顯出入，而且盧偉聰沒有提及過海綿彈。**

記者追問為何落差如此大，江永祥答：「係喇，因為同事可能去計數嘅時候，將布袋彈同海綿彈個數字撈亂。（你哋同事係咪出錯，會唔會需要徹查同處分？）、（你哋係咪專業架？連呢啲都搞唔清。）我諗我哋最初提供數字嘅時候，都係行動比較早嘅階段，所以我而家俾你呢個呢，係我而家得到嘅最新數字。」記者續質疑，警隊就用彈量的紀錄不清楚，甚至沒有紀錄。「我哋係有呢個出入彈數，我頭先都有提過，因為行動裡面牽涉嘅隊伍比較多，牽涉用嘅彈數亦都唔少，因為今次嘅行動都係比較大型。所以我覺得需要時間去確實數字，並非唔合理。」

記者再問：「但係你彈數再多，你啲同事都係即日返到嚟，最多6月13日返到嚟警署嘅時候，唔係應該即刻申報用咗幾多彈藥？」江永祥說，就這個問題沒有補充。江永祥亦承認，上星期已經取得有關數字，又稱數字重要，所以想在記者會交代。然而，上星期每日的記者會上，江永祥都沒有說過有新數字。至於其他日子，江永祥一度稱：「其實我哋上個禮拜都係咁啦，如果嗰日嘅行動唔算太繁忙嘅話，我哋第二日都會公布彈數。」鄧炳強此時接話：「或者我哋再嘗試答其他問題，呢個都答咗好耐。」

記者繼續問：「你啱啱未講埋其他日子，除咗6.12，7.27、7.28、8月3、4、5、6、10、11日（清場行動所用彈數）都係未答嘅。」（編按：7月2日凌晨在立法會外的清場行動，警方亦未有公布確實所用彈藥數目）鄧炳強又說，稍後完了記者會再提供。記者會結束後，江永祥馬上離開，眾新聞記者唯有向其他在場警員查詢，因為當時已經沒有見到警察公共關係科的傳媒聯絡人員。一名譚姓總督察表示，將在本周一或二向傳媒提供有關數字。

眾新聞記者由6月17日起，每天向警察公共關係科查詢警方在6.12及其他日子所用的彈藥數字，但每天都不獲回覆。警察公共關係科職員說得最多的一句是：「有回覆，就回覆你。」

<figure>
<img src="https://web.archive.org/web/20220812170655im_/https://hkcnews.com/news_新聞/hk-discuss/2019/08/警察公共關係科-江永祥-20190812221103_29b3_large.jpg" alt="">
<figcaption>警察公共關係科高級警司江永祥（右）。周滿鏗攝</figcaption>
</figure>

警方再被問到有否使用過期催淚彈時，警務處助理處長（行動）麥展豪起初指，過期催淚彈不會對公眾構成更大危險，催淚彈上所標示的日期只是「最佳效能期限」，過期後只會影響發射成功的機率。他指，這些資訊是來自警方掌握的資料以及供應商。記者追問：「到底有無用過？用咗幾多？」麥展豪答道：「警方喺過去呢兩個月嘅行動裡面，正如我頭先所講，呢個係講緊最佳效能期，而警方係有，有用過嘅。但確切嘅數目字，我呢度暫時唔能夠向大家公布。」

有記者續問：「有醫學專家講過，過期催淚彈會變山埃，03年你哋講過唔會存放過期催淚彈，所以先需要補給新催淚彈，點解而家過咗期你哋都會繼續用？」麥展豪只重複說他掌握資料顯示，不會對公眾構成更大危險。
