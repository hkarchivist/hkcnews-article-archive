---
title: "有人冇劇本"
date: "2019-07-25"
author: "王浩鈞"
category: "眾說"
tags:
  - "荒腔走板"
  - "王浩鈞"
url: "https://web.archive.org/web/20210711055024/https://www.hkcnews.com/article/22354/%E8%8D%92%E8%85%94%E8%B5%B0%E6%9D%BF-%E7%8E%8B%E6%B5%A9%E9%88%9E-22354/%E6%9C%89%E4%BA%BA%E5%86%87%E5%8A%87%E6%9C%AC"
original_url: "https://www.hkcnews.com/article/22354/%E8%8D%92%E8%85%94%E8%B5%B0%E6%9D%BF-%E7%8E%8B%E6%B5%A9%E9%88%9E-22354/%E6%9C%89%E4%BA%BA%E5%86%87%E5%8A%87%E6%9C%AC"
---

# 有人冇劇本

<figure>
<img src="https://web.archive.org/web/20210711055024im_/https://www.hkcnews.com/news_新聞/hk-discuss/2019/07/荒腔走板-王浩鈞-20190725084800_d545_large.jpg" alt="">
</figure>

你問我，   
 我最最最想徹查俾膽何狗與李指揮官「在敵人面前就能擺宴」信心嘅真相。   
 那種肆無忌憚信心滿滿嘅得戚咀臉，   
 令人相信佢哋一定喺事發前食咗御賜嘅定心丸，   
 甚至獲賜一面免死金牌！！   
 否則，   
 佢哋都不致於咁撚賊碌，   
 搵自己嚟靠飛吧？   
 假如，   
 據稱999接線回話：「你驚咪唔好出街囉！」都係真嘅話，   
 就顯出元朗那夜係接到一個大內密令，   
 成為一個三不管嘅殺戮戰場！！   
 否則，   
 有乜可能由尊貴嘅議員到揸住雞毛當令箭嘅前線小頭目，   
 再到區區一個接線生，   
 都似食咗豹子膽，   
 而且上下一致同一囂張面目呀？   
 佢哋完全係一幅小人一朝得志嘅咀面，   
 心花怒放！！   
 想忍都忍不住嘅行為，   
 戲路完全統一，   
 你要我信佢哋唔係揸住同一劇本？   
 我打死都唔信囉！！   
 不過更離奇嘅係，   
 第日林鄭同盧爺出嚟面對傳媒，   
 不只冇呢種戲交，   
 而且一面現場迷惘！！   
 喂，   
 即係佢哋根本冇呢個免死金牌劇本！！   
 而係現場飛緊紙仔！！   
 究竟葫蘆裡賣乜嘢藥？？   
 後來何狗同李頭目又變咗國際過街老鼠，   
 即係免死金牌冇兌現啦！   
 咁係咪有人俾急於獻媚主子嘅人跣咗獲金？   
 真係莫測高深，   
 匪夷所思喇。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210711055024/https://www.hkcnews.com/aboutus/#subscribe)

---

![博客 | 王浩鈞](https://web.archive.org/web/20210711055024im_/https://www.hkcnews.com/uploads/avatars/4fd00de7-759a-438d-8f39-82f1c14731ab.png?1811327768)

**博客 | 王浩鈞**

【王浩鈞・荒腔走板】專業插畫師，《溫暖人間》雙周刊專欄作者，註冊催眠治療師。「荒腔走板」文章基本上是雜談，範疇包括哲學、科學、藝術、心理學、宗教等角度切入日常生活中。歡迎聯絡：[email protected]
