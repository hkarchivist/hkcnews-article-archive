---
title: "睇吓今次又有冇嘢屈NOW記者？"
date: "2018-05-16"
last_updated: "2018-05-16 19:19:28"
author: "一悠"
category: "眾說"
tags:
  - "Now新聞台"
  - "now新聞"
  - "now 新聞直播"
  - "陳浩輝"
  - "徐駿銘"
url: "https://web.archive.org/web/20210712015346/https://www.hkcnews.com/article/12177/now%E6%96%B0%E8%81%9E%E5%8F%B0-%E5%BE%90%E9%A7%BF%E9%8A%98-%E9%99%B3%E6%B5%A9%E8%BC%9D-12177/%E7%9D%87%E5%90%93%E4%BB%8A%E6%AC%A1%E5%8F%88%E6%9C%89%E5%86%87%E5%98%A2%E5%B1%88now%E8%A8%98%E8%80%85%EF%BC%9F"
original_url: "https://www.hkcnews.com/article/12177/now%E6%96%B0%E8%81%9E%E5%8F%B0-%E5%BE%90%E9%A7%BF%E9%8A%98-%E9%99%B3%E6%B5%A9%E8%BC%9D-12177/%E7%9D%87%E5%90%93%E4%BB%8A%E6%AC%A1%E5%8F%88%E6%9C%89%E5%86%87%E5%98%A2%E5%B1%88now%E8%A8%98%E8%80%85%EF%BC%9F"
---

# 睇吓今次又有冇嘢屈NOW記者？

讀者回應，永遠比我精釆多。

剛剛有讀者話──「今次又有冇設計對白話──NOW記者徐駿銘大叫香港獨立，所以俾人又拉又打呀？」

<figure>
<img src="https://web.archive.org/web/20210712015346im_/https://www.hkcnews.com/news_新聞/hk-discuss/2018/05/公安-now新聞-徐駿銘-20180516185651_11f5_large.png" alt="">
<figcaption>now新聞攝影記者獲釋後在北京接受同業訪問，講述被迫簽悔過書的經過。香港電台影片截圖</figcaption>
</figure>

上次網上五毛屈四川探訪地震的有線記者陳浩暉講「支那」，所以被兩名「正義」四川拳王揼。睇下今次啲五毛黨，又有乜嘢可以用來嚟砌駿銘仔？其實咁樣老屈靚仔記者，真是十分冷血， 記者頭上手上腳上均有傷口，正式是「在他們的傷口上灑鹽」，令人髮指。

哈哈！大6公安，為何收咗駿銘仔記者證？原來係話驚這記者證是假的，要收去「檢驗」。順便拉埋阿銘。所以話，原來祖國公安的防偽意識咁强，認為記者證也有假的。假貨意識，早己全銀河系都知，公安無時無刻不在腦中 。其實當然是藉口。


{{< video src="https://web.archive.org/web/20210712015346if_/https://www.facebook.com/plugins/video.php?href=https%3A%2F%2Fwww.facebook.com%2FRTHKVNEWS%2Fvideos%2F1960560007385379%2F&show_text=0&width=560" >}}


阿銘要寫悔過書先走得，這也是絕對「正常」的祖國指定動作啦！老實講，俾我是記者，我也一定寫！以後記者上大陸採訪，除了準備頭盔，買重燕梳，亦要download及print定各式悔過書 ，總之永遠都是你的錯誤，偉大祖國是不會錯的——所以話，你們年輕人不瞭解祖國國情！

大佬呀！咁嘅國情，叫我哋點同你接軌呀，阿哥！


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210712015346/https://www.hkcnews.com/aboutus/#subscribe)

---

![博客 | 一悠](https://web.archive.org/web/20210712015346im_/https://www.hkcnews.com/uploads/avatars/2c58e158-9035-4161-92ef-b4b56f5e3747.png?873536568)

**博客 | 一悠**

【一悠・到此一遊】喜歡談古論今，也常談股論金。心理、鋼琴、股票、教育，交义感染，交流一下。學歷：香港中文大學文學士，研究院教育文憑，澳洲新南威爾斯大學碩士（堅有證書㗎，卻無野雞大學博士，也不必請律師去找證書）
