---
title: "馬時亨係咩專家？"
date: "2018-05-28"
author: "假才子"
category: "眾說"
tags:
  - "馬時亨"
  - "Frederick Ma"
  - "高鐵"
  - "高铁"
url: "https://web.archive.org/web/20210704024753/https://www.hkcnews.com/article/12438/%E9%A6%AC%E6%99%82%E4%BA%A8-%E9%AB%98%E9%90%B5-12438/frederick-ma"
original_url: "https://www.hkcnews.com/article/12438/%E9%A6%AC%E6%99%82%E4%BA%A8-%E9%AB%98%E9%90%B5-12438/frederick-ma"
---

# 馬時亨係咩專家？

  
 新聞報道，港鐵主席馬屎...馬時亨說港鐵不用就工程問題事事向傳媒披露，皆因記者都唔係專家，總之佢哋（港鐵）話OK就OK。但據我記得其實馬時亨都唔係工程專家嚟囉，點信佢好？


{{< video src="https://web.archive.org/web/20210704024753if_/https://www.facebook.com/plugins/video.php?href=https%3A%2F%2Fwww.facebook.com%2FRTHKVNEWS%2Fvideos%2F1972147456226634%2F&show_text=0&width=560" >}}


馬時亨的CV可以簡化為兩大工作，高官同ibanker，即係咩專家都唔係。還記得佢做高官發生仙股事件時講「檯面文件山咁高我點睇晒呀」（大意），即係認自己唔識啦（btw好似成個政府咁多「專家」都冇人知發生咩事）。至於佢做ibanker係點我唔清楚，但我記得當年金融海嘯，美國國會問班ibanker堆金融產品係乜，佢哋自己都唔知（同仙股事件一樣）。所以做高官同ibanker，即係咩專家都唔係。

但無妨。香港哋，特別係親中派，總之擺出一個專家款就得，冇人會質疑返佢地轉頭。好似楊潤雄咁，佢識教育咩？佢識歷史咩？佢D細路讀香港學校咩？總之出嚟個款似專家咪得囉（某程度上可能陳美齡真係專家過佢）。董建華係咩專家？生意失敗專家，而佢又可以成日出嚟指教人搞經濟同政治。好鐘意教香港人法律嗰個李飛，其實係咩專家大家知唔知？根據維基，佢係「北京大學日語專業本科畢業」架。

到你真係有專家回應啦，「（南生圍）悶燒根本說不通」，佢哋又會搬龍門唔同你講專家講第樣架啦，睇住嚟啦。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210704024753/https://www.hkcnews.com/aboutus/#subscribe)

---

![博客 | 假才子](https://web.archive.org/web/20210704024753im_/https://www.hkcnews.com/uploads/avatars/058f1c51-5648-439a-bd56-51fde2c9899c.png?1475201573)

**博客 | 假才子**

【假才子・假分析】筆者是比較政治碩士學歷，現為傳媒工作者。取名「假才子」是因為現在流行才子才女，但又沒人敢承認自己是假大空才子才女，故先行澄清。文章寫得不好還請見諒，畢竟我不是真才子。
