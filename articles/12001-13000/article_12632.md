---
title: "給快畢業／失業嘅你：二十一歲的迷思與抉擇（1）"
date: "2018-06-06"
author: "讀者來論"
category: "眾說"
tags:
  - "畢業"
  - "失業"
  - "夢想"
url: "https://web.archive.org/web/20220120024415/https://hkcnews.com/article/12632/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-12632/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD1%EF%BF%BD%EF%BF%BD%EF%BF%BD"
original_url: "https://hkcnews.com/article/12632/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-12632/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD1%EF%BF%BD%EF%BF%BD%EF%BF%BD"
---

# 給快畢業／失業嘅你：二十一歲的迷思與抉擇（1）

【撰文：若水】   
 ***作者 做過投行，現在喺一間創投基金做嘢，係一個九十後的金融／創投人***

蔡東豪寫過四十五歲的抉擇，葉朗程話再早d，三十五歲就要抉擇。我話，你二十一歲就要面臨你人生嘅第一個大抉擇。我知，因為我經歷過。

### 迷思：趕不上時代的巨輪嗎？

<figure>
<img src="https://web.archive.org/web/20220120024415im_/https://hkcnews.com/news_新聞/hk-discuss/2018/06/夢想-畢業-失業-20180606064052_b12c_large.jpg" alt="">
<figcaption>網絡照片</figcaption>
</figure>

望住你嗰套畢業袍，你不禁對未來有無限得憧憬。   
   
 就嚟畢業嘅時候，唔係讀醫，又唔係讀law嘅你，總會羨慕吓邊個邊個拿到邊間跨國銀行月薪7萬嘅Offer（係啊，你冇睇錯，係月薪7萬，可能係你阿爸阿媽做足二十年都搵唔到嘅月薪），又邊個邊個拿到Big 3顧問公司嘅Offer，畢竟人哋做一年嘢飛嘅里數已經夠Marco Polo Silver Club嘅membership資格，得閒可以check in吓Bali嘅Client Office，又或者去吓法國advise吓個client要唔要買個酒莊。   
   
 當所有人都在趕嘅時候，你發覺自己如果咩工都冇嘅時候，直頭就唔好意思再見人，因為搵唔到工就好似愧對祖宗十八代祖先，老豆老母供書教學教咗個對社會生產力係負嘅廢人。

<figure>
<img src="https://web.archive.org/web/20220120024415im_/https://hkcnews.com/news_新聞/hk-discuss/2018/06/失業-夢想-畢業-20180606064034_57a1_large.jpg" alt="">
<figcaption>網絡照片</figcaption>
</figure>

最慘係，周邊搵唔到工嘅人多的是，但係礙於面子問題，冇人會話俾你聽佢地自己其實都好大壓力。就係因為咁，你用以前讀書時候，化壓力為動力嘅心態，開始狂寄求職信。我親眼見過，一個讀所謂神科嘅朋友，狂寄100封求職信仲chur過馬明，只是為求搵到份工，唔好令老豆老母朋輩失望。   
   
 結果，這個教育制度下教科書式的完美產物，係香港都係一畢業就失業。   
   
 問題係，讀書一路順風，只代表你很會玩考試這一套有固定規則遊戲，僅此而已。考試成功，並不代表做嘢會飛黃騰達。The real world doesn't work this way.   
   
 簡單嚟講，每個啱啱畢業的人，對老闆來講，都係一個MVP，係Minimum Viable Product，根本就只係勉強能用，錯漏百出。話知你讀書讀到曉飛都好，你對公司嘅價值增值都係仲低過零，因為老闆要花時間教你。既然係咁，係假設請人成本均等的情況下，人哋與期要一個努力讀書，分數高但人脈一般的人，定係要一個讀書麻麻，但係有家底，幫到老細帶生意嘅後生？   
   
 這個問題，唔駛我答你掛？   
   
 所以，趕唔趕得上時代巨輪，根本同讀書勤力，考得好唔好毫無關係。故事教訓，如果你係一個一直努力讀書嘅好學生，但係都找不到工作，唔一定係你嘅錯。

### 抉擇：認清你的機會成本

<figure>
<img src="https://web.archive.org/web/20220120024415im_/https://hkcnews.com/news_新聞/hk-discuss/2018/06/畢業-夢想-失業-20180606064112_e9ec_large.jpg" alt="">
<figcaption>網絡照片</figcaption>
</figure>

讀大學嘅時候，個個商科生都有個做個中環上等人嘅夢。   
   
 有時睇吓ig，碌下facebook，見到俾你早幾年出身嘅師兄師姐影吓自己去咗邊度遊埠，去咗邊個遊艇船P，又「呻」下自己交咗幾多稅，這一切一切都令你覺得無論幾唔鍾意都好，你必須發奮找到一份係IFC返工嘅高薪厚職，如果唔係咁做，你見到嘅一切就成為你放棄嘅機會成本。更何況，讀書一向唔差嘅你，又點會接受人工得萬三？過時過節點同親戚交代啊？   
   
 不過，冇人話俾你聽，比你打入中環做到iBank，做完Analyst/Associate，搵份糧都係唔夠供樓，因為有咁上下地位，就要配上咁上下價錢既地段。當然，呢個仲未減去你每逢禮拜五同d同事落Bungalow pop幾tray Champagne要埋嘅單。你嘅師兄師姐嘅FB同IG，同樣無話俾你聽，你係呢d睇落五光十色嘅行業挨足十年十五年，假設一切順利，升到做Managing Director/Partner/Department Head，你都最多只係做一個Net Worth唔過幾千萬，比上不足，比下有餘嘅專業人士。   
   
 唔係話做iBank，做專業人士唔好，但係如果你係為錢而做嘅，咁你就完全睇錯事實。   
   
 亦因為咁，你絕對應該趁年輕博一舖。   
   
 用Expected Value 計吓，走專業人士條路，只需要你考到某些專業資格，比如考到個牌的話，能當上會計師嘅Probability 非常高，但係expected return，包括你的工作滿意度同工資拉勻只是不過不失；如果你追隨你嘅夢想，成功的可能十個只有一個，但成功嘅回報係以億計。簡單來講，probability很低，但expected return奇高。二者對比嘅expected value唔敢講邊個高邊個低，不過後者嘅好處係，你今日就可以為你嘅夢想開始奮鬥，贏輸，都係自己嘅。   
   
 所以，你做中環上等人嘅機會成本，其實就係你Forgo嘅呢個upside。

<figure>
<img src="https://web.archive.org/web/20220120024415im_/https://hkcnews.com/news_新聞/hk-discuss/2018/06/失業-畢業-夢想-20180606064010_a6f5_large.jpg" alt="">
<figcaption>網絡照片</figcaption>
</figure>

---

![博客 | 讀者來論](https://web.archive.org/web/20220120024415im_/https://hkcnews.com/uploads/avatars/8bd6baf7-e90b-4ec4-be4c-cae03b96fcef.png?1272509898)

**博客 | 讀者來論**

【讀者來論・眾聲】這個專欄開放讀者來論，不設稿酬，稿件請電郵至[email protected]，主旨請註明：投稿【眾聲】。稿件是否採納由《眾新聞》編輯部決定。來稿請說明刊登時採用的名字。
