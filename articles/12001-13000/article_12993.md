---
title: "十七億的遺囑"
date: "2018-06-21"
author: "吳尚水"
category: "眾說"
tags:
  - "元朗區"
  - "行人天橋"
  - "十七億天橋"
url: "https://web.archive.org/web/20210629033149/https://www.hkcnews.com/article/12993/%E5%8D%81%E4%B8%83%E5%84%84%E5%A4%A9%E6%A9%8B-%E8%A1%8C%E4%BA%BA%E5%A4%A9%E6%A9%8B-%E5%85%83%E6%9C%97%E5%8D%80-12993/%E5%8D%81%E4%B8%83%E5%84%84%E7%9A%84%E9%81%BA%E5%9B%91"
original_url: "https://www.hkcnews.com/article/12993/%E5%8D%81%E4%B8%83%E5%84%84%E5%A4%A9%E6%A9%8B-%E8%A1%8C%E4%BA%BA%E5%A4%A9%E6%A9%8B-%E5%85%83%E6%9C%97%E5%8D%80-12993/%E5%8D%81%E4%B8%83%E5%84%84%E7%9A%84%E9%81%BA%E5%9B%91"
---

# 十七億的遺囑

<figure>
<img src="https://web.archive.org/web/20210629033149im_/https://www.hkcnews.com/news_新聞/hk-discuss/2018/06/行人天橋-十七億天橋-元朗區-20180621100831_13c7_large.jpg" alt="">
</figure>

你好，我是十七億   
 當你讀到這段文字   
 我可能已經命歸黃泉化作青煙了   
 只要那個叫大口狗的人一聲下令   
 幾十個應聲蟲附和表決   
 我就係咁大無得解架喇   
 不過殺我既唔單只係佢地   
 仲有下面好多承判商   
 大判二判唔知幾多判   
 仲有D規劃師設計師工程師顧問師監察師斬樹師   
 個個好似妖精分唐僧肉咁想分我一塊肉架   
 佢地話要起一條500米既長城天橋喎   
 每米圍返起300幾萬   
 不過都係呃住你先架啫   
 一開咗車   
 有D乜嘢打風落雨工程延誤偷工減料一波三折   
 點知會唔會卒之搞到170億先肯收手架啫   
 最後咪又係叫我阿媽賣仔解決   
 好似我D阿哥家姐咁   
 **香港高鐡超支203億**   
 **沙中線超支165億**   
 **港珠澳大橋超支143億**   
 大家見慣不怪   
 去到我17億大家就打個呵欠了事   
 但係你地問吓王國興我17億可以買到幾多罐午餐肉？   
 問吓古天樂余慕蓮起到幾多間希望小學？   
 100間俾盡你1億好未？   
 我17億本來一胸熱血   
 想起打救輪院舍的老人住劏房的家庭   
 唉   
 沒想到會落得如此下場   
 還要為世界製造出白象怪魔   
 增加熱島效應   
 使人眼冤氣悶腳軟心塞   
 真是造孽呀   
 更令我內疚的是   
 還有37棵樹要陪我送死   
 唉   
 本來我哋係唔使死架   
 只要有點良心的議員投票反對就得架喇   
 點知最後竟然16對13票通過咗工務小組投票   
 **事到如今**   
 **我化為厲鬼**   
 **都只能記住幾個名字**   
 **區諾軒**   
 **郭家麒**   
 **黃碧雲**   
 **許智峯**   
 **胡智偉**   
 **我做鬼都唔會放過你地架**   
 **你班XX**


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210629033149/https://www.hkcnews.com/aboutus/#subscribe)

---

![博客 | 吳尚水](https://web.archive.org/web/20210629033149im_/https://www.hkcnews.com/uploads/avatars/6d136d84-371a-432d-8766-844a5d750d1c.jpg?71544615)

**博客 | 吳尚水**

【吳尚水・the shape of water】You must be formless, shapeless.
