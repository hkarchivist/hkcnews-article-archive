---
title: "呂志和：林鄭超過700票 「差唔多啦」"
date: "2017-03-26"
author: "記者林勵"
category: "眾聞"
tags:
  - "特首選戰"
  - "特首"
  - "林鄭月娥"
  - "林鄭"
  - "Carrie Lam"
url: "https://web.archive.org/web/20210701143332/https://www.hkcnews.com/article/2906/%E5%91%82%E5%BF%97%E5%92%8C%EF%BC%9A%E6%9E%97%E9%84%AD%E8%B6%85%E9%81%8E700%E7%A5%A8%E3%80%8C%E5%B7%AE%E5%94%94%E5%A4%9A%E5%95%A6%E3%80%8D"
original_url: "https://www.hkcnews.com/article/2906/%E5%91%82%E5%BF%97%E5%92%8C%EF%BC%9A%E6%9E%97%E9%84%AD%E8%B6%85%E9%81%8E700%E7%A5%A8%E3%80%8C%E5%B7%AE%E5%94%94%E5%A4%9A%E5%95%A6%E3%80%8D"
---

# 呂志和：林鄭超過700票 「差唔多啦」

<figure>
<img src="https://web.archive.org/web/20210701143332im_/https://www.hkcnews.com/news_新聞/hk-discuss/2017/03/呂志和-20170326142635_cb49_large.jpg" alt="">
<figcaption>選委呂志和說，自己支持林鄭月娥，而林鄭月娥超過700票係「差唔多啦」。林勵攝</figcaption>
</figure>

選委呂志和說，自己支持林鄭月娥，而林鄭月娥超過700票係「差唔多啦」，「六百幾七百好好喇，都是大家意料中」。被問及林鄭月娥民望低會否影響與市民關係，呂志和反問，「民望唔係低啩？你唔好聽（人講）啊，自己用個腦嚟諗得㗎。有時啲嘢，講起來都要用腦諗下，唔係一定信晒某人某人講嘅」。

記者問他，是否「中央要確保林鄭當選」，但句子還未講完，呂志和隨即反應甚大打斷記者說：「你鼓勵佢哋，唔好批評佢哋喇而家。（有什麼說話講給中央聽）你覺得香港（要）經濟繁榮的話，你講出嚟，希望佢幫幫你哋。」

至於是否經歷2012年特首選舉後只「落注」中央支持候選人，呂志和說，各有各心事和想法，大致來說都希望香港好，「個個繁榮有兩餐溫飽，係咁多啦！其次，個個想買樓，就話畀佢聽」。」

<figure>
<img src="https://web.archive.org/web/20210701143332im_/https://www.hkcnews.com/news_新聞/hk-discuss/2017/03/選委-20170326142705_f9d3_large.jpg" alt="">
<figcaption>有份提名林鄭月娥的長建副主席葉德銓在特首選舉結果公布後，未有透露自己投票意向，或是否跟隨李嘉誠的投票意向。記者問他是否支持林鄭月娥，他回答說「無無無！」他其後解釋，「無即係無講嘢。」林勵攝</figcaption>
</figure>


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210701143332/https://www.hkcnews.com/aboutus/#subscribe)
