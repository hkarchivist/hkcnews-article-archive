---
title: "胡官：以後有緣，江湖再會！"
date: "2017-03-26"
last_updated: "2017-03-26 15:10:11"
author: "眾新聞記者"
category: "眾說"
tags:
  - "胡國興"
  - "Woo Kwok-hin"
url: "https://web.archive.org/web/20210712004233/https://www.hkcnews.com/article/2908/%E8%83%A1%E5%AE%98%EF%BC%9A%E4%BB%A5%E5%BE%8C%E6%9C%89%E7%B7%A3%EF%BC%8C%E6%B1%9F%E6%B9%96%E5%86%8D%E6%9C%83%EF%BC%81"
original_url: "https://www.hkcnews.com/article/2908/%E8%83%A1%E5%AE%98%EF%BC%9A%E4%BB%A5%E5%BE%8C%E6%9C%89%E7%B7%A3%EF%BC%8C%E6%B1%9F%E6%B9%96%E5%86%8D%E6%9C%83%EF%BC%81"
---

# 胡官：以後有緣，江湖再會！

<figure>
<img src="https://web.archive.org/web/20210712004233im_/https://www.hkcnews.com/news_新聞/hk-discuss/2017/03/特首選戰-法官大人-胡國興-20170326143122_1158_large.jpg" alt="">
<figcaption>因為網媒無法進入點票中心採訪，胡國興特地到點票中心外會見記者。 翁維愷攝</figcaption>
</figure>

獲得21票的胡國興特地到點票中心外會見記者，因為很多網媒沒法進入點票中心採訪。他表示，不在乎別人將來如何記住他；他在乎要記住的，是參選過程中，每一個遇上的香港人。他並語重心長地說：「我希望我呢個71歲香港人，『不含糊、不閃避』；『有話直講，一往直前』嘅態度，可以多多少少為社會，作出積極嘅示範作用。」

**以下是胡官在街頭見記發表演說全文：**

**我誠心祝願林鄭月娥新特首，未來五年，做到佢講嘅放下成見、與眾同行。**

**以前做法官，我慣咗做球證。今次落場踢前鋒，要多謝家人，同競選團隊支持。我地人少少，但係好有隊形。尤其要多謝我太太，每次被人鬆肘，都有佢錫番我。**

**我唔在乎第日，人地記得我D乜野；我好在乎要記住，每一個我係參選路上遇上嘅香港人。**

**我參選第一個階段的目的係ABC，已經做到。**

**第二階段要睇以後，我提重啟政改、22條立法、全民退保，如果最終有民意支持落實，我就超額完成。**

**最後我有D 心底話，特別想同各位年青記者朋友講。你地好鐘意問我：有無後悔，有無失望，覺唔覺得唔公平？我相信呢D問題，反映到好多香港人而家嘅受壓抑嘅心理狀況。**

**我希望我呢個71歲香港人，「不含糊、不閃避」；「有話直講，一往直前」嘅態度，可以多多少少為社會，作出積極嘅示範作用。**

**我好鐘意我長大嘅地方－－榕樹頭。個度有生咗長鬚嘅大榕樹，佢地每一棵都曾經係一粒小種籽。不過，每一粒小種籽都能夠堅守自己嘅小陣地，幾十年後無人再可以動搖佢地。**

**我希望你同我，都會堅守自己嘅小陣地，係陽光之下努力，為生命嘅理想堅持。**

**以後有緣，江湖再會！**


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210712004233/https://www.hkcnews.com/aboutus/#subscribe)

---

![博客 | 眾新聞記者](https://web.archive.org/web/20210712004233im_/https://www.hkcnews.com/uploads/avatars/default.jpg)

**博客 | 眾新聞記者**


