---
title: "曾俊華發錄音：唔理三七廿一，要真真正正咁hea吓"
date: "2017-03-28"
author: "眾新聞記者"
category: "眾聞"
tags:
  - "曾俊華"
  - "John Tsang"
  - "財政司司長"
  - "財政司"
url: "https://web.archive.org/web/20210712004305/https://www.hkcnews.com/article/2972/%E6%9B%BE%E4%BF%8A%E8%8F%AF%E7%99%BC%E9%8C%84%E9%9F%B3%EF%BC%9A%E5%94%94%E7%90%86%E4%B8%89%E4%B8%83%E5%BB%BF%E4%B8%80%EF%BC%8C%E8%A6%81%E7%9C%9F%E7%9C%9F%E6%AD%A3%E6%AD%A3%E5%92%81hea%E5%90%93"
original_url: "https://www.hkcnews.com/article/2972/%E6%9B%BE%E4%BF%8A%E8%8F%AF%E7%99%BC%E9%8C%84%E9%9F%B3%EF%BC%9A%E5%94%94%E7%90%86%E4%B8%89%E4%B8%83%E5%BB%BF%E4%B8%80%EF%BC%8C%E8%A6%81%E7%9C%9F%E7%9C%9F%E6%AD%A3%E6%AD%A3%E5%92%81hea%E5%90%93"
---

# 曾俊華發錄音：唔理三七廿一，要真真正正咁hea吓


{{< video src="https://web.archive.org/web/20210712004305if_/https://www.youtube.com/embed/6zNBXJFSuqk" >}}


特首選舉結束，落敗的曾俊華今午在其競選辦跟傳媒聯絡的Whatsapp 群組，發出以下錄音短訊：

各位傳媒朋友，1月19日我一句「To Run」就辛苦晒大家，尤其係攝影大佬、Cam Man佢哋陪住我係街上，真係Run咗60幾日；文字記者係Keyboard度又Run咗數以萬計字數嘅報道。我睇番啲相啲電視畫面，聽番讀番啲報道，感受都好深，真係好多謝大家留畀我難忘嘅回憶。

隨住選戰落幕我而家要講一句：「To hea or not to hea, that is not really a question」，我諗我都會接受網民嘅提議，唔理三七二十一，先休息一段時間，同屋企人輕輕鬆鬆咁享受吓生活，真真正正咁 hea吓，可能行吓太平山，可能行吓獅子山，所以我係呢度祝各位傳媒朋友，工作順利，生活愉快，大家有緣，江湖再見。呢個Whatsapp 群組亦都就此結束，Bye Bye。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210712004305/https://www.hkcnews.com/aboutus/#subscribe)
