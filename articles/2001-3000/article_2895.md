---
title: "嘆西九表演場地縮水"
date: "2017-03-26"
author: "記者林勵"
category: "眾聞"
tags:
  - "西九"
  - "西九文化區"
  - "WKCD"
  - "西九龍文娛藝術區"
  - "黃家正"
url: "https://web.archive.org/web/20210712004227/https://www.hkcnews.com/article/2895/%E5%98%86%E8%A5%BF%E4%B9%9D%E8%A1%A8%E6%BC%94%E5%A0%B4%E5%9C%B0%E7%B8%AE%E6%B0%B4"
original_url: "https://www.hkcnews.com/article/2895/%E5%98%86%E8%A5%BF%E4%B9%9D%E8%A1%A8%E6%BC%94%E5%A0%B4%E5%9C%B0%E7%B8%AE%E6%B0%B4"
---

# 嘆西九表演場地縮水

青年鋼琴家黃家正以前家住在西九文化區附近私人樓宇，中學時遙望文化區地盤，誰知十年過去主要表演場地仍未啟用，甚至因財政原因煞停大型表演場地。黃家正說西九縮減表演場地規模相當可惜，本港至今難以尋找適合場地，國際大樂團都不願意來表演。

<figure>
<img src="https://web.archive.org/web/20210712004227im_/https://www.hkcnews.com/news_新聞/hk-discuss/2017/03/香港人-音樂-黃家正-20170326035719_25a4_large.jpg" alt="">
<figcaption>照片來源：黃家正Facebook。</figcaption>
</figure>

「07年就係我會考年，我記得臨去美國前同best friend、music friend話，我哋畢業之後應該有西九啦—我2013年畢業、2014年應該有掛！」黃家正說：「宜家2017都未起完，呢個除咗政治角力，仲有好多因素，唔再怪責係政府問題定邊個問題，但都拖得太耐。除咗等，仲有咩可以做呢？」

本港目前缺乏表演場地，單純為聲樂演奏廳更是買少見少。「很多國際大樂團都覺得文化中心個hall好差，所以唔來，舉一個例子就係Robert McDonald，好出名的pianist，咁差嘅hall我唔再嚟。solo手會咁講、quartet（四重奏）係咁講，大嘅orchestra（管弦樂隊）會咁講，所以就係無一個好嘅acoustic hall。」

黃家正舉例說，香港大會堂多用途功能，包括劇場之用，未必最適合聲樂。「我舊年剛剛去上海交響樂團音樂廳，嗰度啱啱起咗個新嘅地底音樂廳……香港已經好多年無一個新場。就算最新起的APA（演藝），都係多功能（用途）、起得差，好多時候用唔到」。

他憶述，過去申請場地，曾經收到過30、40封申請遭回絕，當中關鍵是較佳地段政府場地不多。

「文化中心及大會堂，已經bloc左畀場地夥伴計劃，City Hall就係Sinfonietta（小交響樂團）同香港話劇團，文化中心就係香港管弦樂團。所以好的地方已經無。其他地方就係錢的問題，例如HKU Grand Hall好靚，但租要3萬3000起，仲未計後面equipment同人員，City Hall有資助可能萬零蚊，對細中樂團當然想搵政府場地啦。」

相關新聞： [黃家正的從政隨想曲](https://web.archive.org/web/20210712004227/https://www.hkcnews.com/article/2891/%E9%BB%83%E5%AE%B6%E6%AD%A3%E7%9A%84%E5%BE%9E%E6%94%BF%E9%9A%A8%E6%83%B3%E6%9B%B2)


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210712004227/https://www.hkcnews.com/aboutus/#subscribe)
