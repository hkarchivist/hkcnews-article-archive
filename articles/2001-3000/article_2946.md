---
title: "原來一pet屎"
date: "2017-03-27"
author: "不才"
category: "眾說"
tags:
  - "leung chun ying"
  - "梁振英"
  - "689"
  - "CY Leung"
  - "思歪梁"
  - "狼英"
  - "梁特"
  - "梁特首"
  - "港獨之父"
  - "習近平"
  - "xi jinping"
url: "https://web.archive.org/web/20210629003632/https://www.hkcnews.com/article/2946/leung-chun-ying"
original_url: "https://www.hkcnews.com/article/2946/leung-chun-ying"
---

# 原來一pet屎

唔想欽點嘅就習握手再俾西環推到超高民望，要欽點嘅就搞吓搞吓搞到負民望嚟當選，原來唔只689一pet屎，連習某都係，做嘢做到一pet屎。

<figure>
<img src="https://web.archive.org/web/20210629003632im_/https://www.hkcnews.com/news_新聞/hk-discuss/2016/12/689-特首-习近平-20161231214259_3387_large.jpg" alt="習近平 和 特首梁振英">
</figure>

  
 [請支持《眾新聞》，立即按此訂閱成為我們的訂戶](https://web.archive.org/web/20210629003632/https://www.hkcnews.com/aboutus/#subscribe)

不才從來唔對共產黨有幻想，唔會想像習某係賢君，會體察民情重視民意，之不過，真係估唔到，原來係做嘢做到一pet屎。不才自問睇錯。

鬍鬚曾攞到高民望，呢個當然同佢嘅處事風格以及準確嘅政治判斷力有關，不過唔好忘記，佢民望咁超高，亦都係要多得習某同西環呢個推手。

如果唔係好幾次習握手，香港市民又點會喺舊年年中就開始睇中鬍鬚曾對佢參選特首趕走689寄以厚望？如果唔係有《成報》喺舊年八月底至今年二月初不斷向西環向689發炮而左派宣傳機器又竟然無去點樣反擊（淋紅油同全線追擊係二月底先至發生嘅事），香港市民又點會對西環意旨未必等於習某意旨存有寄望，進而對鬍鬚曾最終可以逆轉勝繼續發夢？如果無西環喺過去三個月不斷放風明撐假笑娥打壓鬍鬚曾，討厭假笑娥鍾情鬍鬚曾嘅民情又點會可以喺咁短嘅時間內急速飈升？而如果無西環不斷挾實建制派，鬍鬚曾又駛乜扭盡六壬嚟主攻民意同埋攞民主派嘅支持呀？

搞咗咁多個月，卒之搞到鬍鬚曾以超高民望落選，假笑娥以負民望嚟當選，肉酸到呢。共產黨做嘢真係一pet屎。

香港人咁易氹，共產黨都硬係要咁玩法，好似慌死香港人唔知一國兩制係個騙局咁。其實佢係咪要專登打殘香港人想多啲正常嘅香港人移民走呀？係咪連迷姦你都嫌廢事，係要專登好粗暴咁強姦你先至開心，等佢可以向眾人宣示主權呀？


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210629003632/https://www.hkcnews.com/aboutus/#subscribe)

---

![博客 | 不才](https://web.archive.org/web/20210629003632im_/https://www.hkcnews.com/uploads/avatars/af842997-ab5c-4861-86b1-480de98305eb.png?1344685171)

**博客 | 不才**

【不才・就是不才】學海無涯，回頭是岸。結果…
