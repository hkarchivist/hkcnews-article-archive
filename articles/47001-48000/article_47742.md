---
title: "菲傭姐姐燙衫睇選舉好得戚"
date: "2021-11-16"
last_updated: "2021-11-16 04:00:37"
author: "讀者來論"
category: "眾說"
tags:
  - "菲律賓"
  - "菲律賓共和國"
  - "愛國者治港"
url: "https://web.archive.org/web/20220127080752/https://www.hkcnews.com/article/47742/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-47743/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
original_url: "https://www.hkcnews.com/article/47742/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD-47743/%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD%EF%BF%BD"
---

# 菲傭姐姐燙衫睇選舉好得戚

<figure>
<img src="https://web.archive.org/web/20220127080752im_/https://www.hkcnews.com/news_新聞/hk-discuss/2021/11/愛國者治港-菲律賓-20211116035419_2978_large.png" alt="">
<figcaption>筆者家中菲傭姐姐邊燙衫邊睇手機追家鄉的大選新聞。</figcaption>
</figure>

【撰文：菲傭僱主】

今日全香港的菲傭姐姐，手機不離手，人人喺度睇菲律賓的選舉參選消息，一路燙衫一路睇，很興奮，嘻嘻笑，呱呱叫。

其實菲律賓起碼明年五月才選總統、副總統、參議員，姐姐們可以去領事館投票，但她們今天，半年前已經十分投入。

菲律賓大選的候選人有以前菲律賓獨裁總統馬可斯的——兒子參選，也有現任總統的女兒參選副總統，總之充滿青春氣息，詳細情形你問姐姐。

但係，姐姐們的僱主們，好似話十二月香港都有一場「好激烈」「好有競爭性」嘅「選舉」喎？但係我好似未聽過有朋友講起過，更加冇朋友一路燙衫一路關心這場「激烈選舉」。

「咁樣你哋菲律賓有冇規定『愛菲者』才能參選㗎？」我問姐姐。

「No啦！Chi seen啦！梗係冇啦，阿Sir，菲律賓係民主㗎！」

她眼神還露出少少——自豪和驕傲，僱主聽在耳中，看在眼裏，真係感慨萬千！

在同一天花板下，僱員興高采烈鬧邊個鍾意邊個候選人都可以，也在同一天花板下，僱主隨時擔心自己「講錯嘢」犯法。

以前香港人話菲律賓獨裁專制，而家姐姐——過返你兩幢，玩曬自豪。

看着姐姐仍然一心兩用，我肯定佢隻手就嚟就會被熨斗——燙兩嘢才收科。

---

![博客 | 讀者來論](https://web.archive.org/web/20220127080752im_/https://www.hkcnews.com/uploads/avatars/8bd6baf7-e90b-4ec4-be4c-cae03b96fcef.png?1272509898)

**博客 | 讀者來論**

【讀者來論・眾聲】這個專欄開放讀者來論，不設稿酬，稿件請電郵至[email protected]，主旨請註明：投稿【眾聲】。稿件是否採納由《眾新聞》編輯部決定。來稿請說明刊登時採用的名字。
