---
title: "陳同佳唔去台灣自首的一百個理由"
date: "2020-10-13"
author: "中產平民"
category: "眾說"
tags:
  - "管浩嗚"
  - "陳同佳"
  - "自首"
url: "https://web.archive.org/web/20210712051723/https://www.hkcnews.com/article/34722/%E9%99%B3%E5%90%8C%E4%BD%B3-%E8%87%AA%E9%A6%96-%E7%AE%A1%E6%B5%A9%E5%97%9A-34722/%E9%99%B3%E5%90%8C%E4%BD%B3%E5%94%94%E5%8E%BB%E5%8F%B0%E7%81%A3%E8%87%AA%E9%A6%96%E7%9A%84%E4%B8%80%E7%99%BE%E5%80%8B%E7%90%86%E7%94%B1"
original_url: "https://www.hkcnews.com/article/34722/%E9%99%B3%E5%90%8C%E4%BD%B3-%E8%87%AA%E9%A6%96-%E7%AE%A1%E6%B5%A9%E5%97%9A-34722/%E9%99%B3%E5%90%8C%E4%BD%B3%E5%94%94%E5%8E%BB%E5%8F%B0%E7%81%A3%E8%87%AA%E9%A6%96%E7%9A%84%E4%B8%80%E7%99%BE%E5%80%8B%E7%90%86%E7%94%B1"
---

# 陳同佳唔去台灣自首的一百個理由

出獄接近一年的陳同佳繼續在香港享受史無前例對待殺人犯的最高規格待遇，逼到潘曉穎媽媽表示，如果在23日前陳同佳仍然未起行到台灣自首，便會拒絕為陳同佳求情。陳同佳當日表示心情唔好唔去台灣，管浩鳴日前又表示在深圳出世、可以和潘曉穎齊齊去台灣旅行的陳同佳，因為國語欠佳需要翻譯，又唔可以直接去台灣。其實陳同佳想留在香港真係可以有好多理由。筆者同各大連登仔便列出一百個讓陳同佳留在香港、拒絕去台灣的理由，給陳同佳未來一年慢慢享用。

<figure>
<img src="https://web.archive.org/web/20210712051723im_/https://www.hkcnews.com/news_新聞/hk-discuss/2019/10/陳同佳-逃犯條例-20191023115744_d522_large.jpg" alt="">
<figcaption>陳同佳去年10月23日出獄見記者。美聯社</figcaption>
</figure>

1. 出咗PS5要打爆機先

2. 八號風球起唔到飛

3. 食唔慣滷肉飯

4. 台灣冇小巴電車搭唔方便

5. 台灣冇759買零食

6. 台妹比港女溫柔體貼所以唔適應

7.台灣夜晚八點鐘冇得睇幻彩詠香江

8.張八達通去到台灣用唔到

9.台灣打邊爐興食麻辣火鍋

10.台灣冇得睇TVB膠劇

11. 管浩鳴唔陪我去台灣

12. 去到台灣冇得住京士柏山只可以住陽明山

13. 台灣有民主選舉選總統未見識過唔夠膽去睇

14. 台灣貨幣面值同香港唔同唔識俾錢

15. 瞓過咗龍錯過咗班機去唔到

16. 唔夠錢搭機鐵, 搭機場巴士有太耐，都係唔去住

17. 潘曉穎媽媽只係買經濟客位機票畀，我搭唔慣，唔去

18. 去到台灣冇得住安全屋唔適應

19. 台灣地方太大唔習慣

20. 台灣有人講閩南話聽唔明

21. 想去日本坐監多啲，等我去日本犯一犯法先

22. 去到台灣，林鄭月娥保唔到我，唔去

23. 搭飛機要戴口罩唔舒服

24. 近排唔夠口水做深喉唾液測試入唔到境

25. 同周杰倫唔熟

26. 台灣唔知有冇得睇英超

27. 台灣冇得食車仔麵

28. 台灣人唔興用微信

29. Payme台灣用唔到

30. 台灣唱K冇廣東歌唱

31. 台灣冇得睇大公文匯

32. 啱啱喺香港食咗個新女朋友

33. 台灣有白警

34. 天氣轉涼遲啲先去

35. 近排空氣污染指數偏高唔適合遠行

36. 冇帶遮落雨日子唔可以去機場

37. 台灣太少武漢肺炎個案太安全

38. 未搭過廣深港高鐵

39. 台灣冇港珠澳大橋

40. 等埋百佳大抽獎先

41. 林鄭月娥未公佈施政報告我都唔會去

42. 政府派10000蚊我未收到唔去住

43. yuu積分未玩完，唔去得住

44. 我要睇完使徒行者3先

45. 亞視未返生我都唔會去

46. 未搭過香港快運flycation未去得住

47. 香港要連續14日冇本地確診先至考慮去

48. 去到台灣冇得住六星級酒店家居隔離，我唔去

49. 上次唔記得做全民病毒檢測，都係做咗先好去

50. 等埋下年立法會選舉，投咗票先至去

51. 未得閒多謝李慧琼同周浩鼎所以唔去得住

52. 去埋最新一間 Don Don Donki 分店先至考慮出發

53. 聖誕節一個人喺台灣過好寂寞，唔去

54. 新年冇得逗利是唔去

55. 復活節見唔到耶穌復活唔去

56. 台灣端午節啲粽唔同味道唔去

57. 今年中秋唔記得食冰皮月餅，下年食番先至去

58. 未試過海洋公園森度遊，唔去住

59. 要同蔡蔡公主去一次半島酒店慶祝生日先至考慮去

60. 抽埋iBond 先至去

61. 未試過喺香港staycation唔去得住

62. 好多新股要抽唔得閒買機票

63. 國泰如果裁員就唔夠空姐服侍我，唔夠膽搭飛機

64. 香港機場貴賓室因為疫情關曬冇得享受我唔制

65. 香港美酒佳餚巡禮取消咗冇得飲酒唔想去住

66. 朋友仔喺曬香港唔捨得佢哋

67. 冇得帶埋阿爸阿媽一齊去

68. 去到台灣會有童年陰影

69. 想喺香港抽埋間公屋先至去

70. 抽完公屋又想升呢住居屋未去得住

71. 買到居屋就想買私人樓，等我努力啲儲錢先

72. 買咗層私人樓又要還按揭，點樣去台灣呢？

73. 樓價調整準備換樓唔得閒去台灣

74. 管浩鳴呢排好忙唔得閒幫我，等佢得閒啲先準備啦

75. 近排飛機冇飛機餐，飛一個鐘會肚仔餓，唔去

76. 想搭A380去台灣但係而家冇

77. 未試過坐頭等客艙，潘媽媽不替我買頭等機票我係唔會去

78. 大學畢業前我唔會去

78. 大學畢業後我要讀碩士未去得住

79. 碩士畢業後我會考慮讀博士，所以冇得去

80. 潘曉穎媽媽恐嚇我我驚驚，唔去得住

81. 我要知道邊個畀綠帽我戴，查出兇手前我唔會去

82. 潘曉穎媽媽未釋懷唔好去住

83. 臺海局勢近排唔穩定唔夠膽去

84. 匯豐未升到一百蚊以上我都唔去

85. 台灣冬天比香港凍

86. 台灣會地震

87. 台灣夏天會打風

88. 去到台灣唔畀我成為F4新成員我唔去

89. SHE唔會喺機場迎接我我唔去

90. 台灣高鐵太短唔吸引

91. 台灣唔興用連登

92. 台灣冇得用中國移動

93. 夏天台灣好熱

94. 未睇花木蘭

95. 去到台灣要戴口罩

96. 我喺台灣冇喺香港咁受歡迎   
 97. 搭飛機會暈機浪

98. 搭郵輪會暈船浪

99. 未出武漢肺炎疫苗唔夠膽去

100. 睇埋美國大選先去

其實陳同佳唔想去台灣，藉口永遠數之不盡。只要一日有管浩鳴無限包庇這名殺人犯，還有選擇賴皮的特區政府，陳同佳隨時在京士柏山告老，香港人繼續用納稅人的金錢資助陳同佳起居飲食。所謂的藉口和理由就像李力持的真係笑話一樣，聽完就算啦。


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20210712051723/https://www.hkcnews.com/aboutus/#subscribe)

---

![博客 | 中產平民](https://web.archive.org/web/20210712051723im_/https://www.hkcnews.com/uploads/avatars/654d50db-c08d-4ac3-b73f-9486043f9615.png?1556173360)

**博客 | 中產平民**

【中產平民・平民平論】 一個被認為是又自以為是中產的平民百姓。在香港，中產，活不好，但死不了 。 中產收入，平民生活模式，是可悲，是可笑，更是現實 。不信政府，也不信政客， 最可信的其實是自己。寫專欄不能改變世界，但至少能保留發聲的機會。
