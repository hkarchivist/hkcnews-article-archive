---
title: "國產七七七"
date: "2020-10-22"
author: "假才子"
category: "眾說"
tags:
  - "特首"
  - "林鄭月娥"
  - "林鄭"
  - "Carrie Lam"
  - "習近平"
  - "xi jinping"
  - "深圳"
url: "https://web.archive.org/web/20201023082803/https://hkcnews.com/article/34988/%C3%A6%C2%9E%C2%97%C3%A9%C2%84%C2%AD%C3%A6%C2%9C%C2%88%C3%A5%C2%A8%C2%A5-%C3%A6%C2%B7%C2%B1%C3%A5%C2%9C%C2%B3-%C3%A7%C2%BF%C2%92%C3%A8%C2%BF%C2%91%C3%A5%C2%B9%C2%B3-34988/%C3%A5%C2%9C%C2%8B%C3%A7%C2%94%C2%A2%C3%A4%C2%B8%C2%83%C3%A4%C2%B8%C2%83%C3%A4%C2%B8%C2%83"
original_url: "https://hkcnews.com/article/34988/%C3%A6%C2%9E%C2%97%C3%A9%C2%84%C2%AD%C3%A6%C2%9C%C2%88%C3%A5%C2%A8%C2%A5-%C3%A6%C2%B7%C2%B1%C3%A5%C2%9C%C2%B3-%C3%A7%C2%BF%C2%92%C3%A8%C2%BF%C2%91%C3%A5%C2%B9%C2%B3-34988/%C3%A5%C2%9C%C2%8B%C3%A7%C2%94%C2%A2%C3%A4%C2%B8%C2%83%C3%A4%C2%B8%C2%83%C3%A4%C2%B8%C2%83"
---

# 國產七七七

【本故事純屬虛構，如有雷同，實屬巧合】

### ─金鐘─

光頭佬：「阿七，國家終於有任務比你啦，皇上叫你上深圳見佢呀！」

七七七：「好！等我即刻推晒咩施政報告嗰類唔等使嘢，上去見佢！」

### ─深圳─

<figure>
<img src="https://web.archive.org/web/20201023082803im_/https://hkcnews.com/news_新聞/hk-discuss/2020/10/深圳-習近平-林鄭月娥-20201022220347_1c45_large.jpg" alt="">
<figcaption>照片來源：蘋果日報</figcaption>
</figure>

巡按：「嚟得咁快，隨傳隨到，阿七你果然對國家忠心耿耿。」

七七七：「咁都係因為國家對我的恩情有如滔滔江水連綿不絕，又有如黃河泛濫一發而不可收拾。係呢巡按大人，唔知皇上搵我係有咩緊要事傾呢？係咪要捉黃痴瘋，定又有人要送中？」

巡按：「今次好簡單啫，陣間皇上演講，身後要有後宮佳麗三千做佈景板，依家仲爭隻腳，你嗱嗱臨去嗰邊個角落度填咗個位，就得㗎啦！」

七七七：「......就係咁樣？有冇機會同皇上寒暄幾句㗎？」

巡按：「阿七，你區區一個大灣區二線城市市長，地位仲低過深圳市長同中聯辦主任，正一九品芝麻官，皇上日理萬機，咁多事做，邊樹得閒同你寒喧呀，尤其你個人又咁悶都唔知有咩好寒喧。」

七七七：「之但係呢巡按大人，我上嚟之前響香港吹到今次好大件事㗎嘛，依家做陣佈景板，個位仲要冇雷公咁角落，就要返去，好瘀㗎喎！」

巡按：「你瘀唔瘀關皇上鬼事呀？家陣皇上鐘意叫你嚟就嚟，鐘意叫你扯就扯，係咁㗎啦，仲想點呀？仲唔謝恩，跟住彈開埋個角落度罰企？」

七七七：「...謝皇上...」


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20201023082803/https://hkcnews.com/aboutus/#subscribe)

---

![博客 | 假才子](https://web.archive.org/web/20201023082803im_/https://hkcnews.com/uploads/avatars/058f1c51-5648-439a-bd56-51fde2c9899c.png?1475201573)

**博客 | 假才子**

【假才子・假分析】筆者是比較政治碩士學歷，現為傳媒工作者。取名「假才子」是因為現在流行才子才女，但又沒人敢承認自己是假大空才子才女，故先行澄清。文章寫得不好還請見諒，畢竟我不是真才子。
