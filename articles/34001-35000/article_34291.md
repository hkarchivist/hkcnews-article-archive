---
title: "這個法律是反人性、反人類的！"
date: "2020-09-27"
author: "一悠"
category: "眾說"
tags:
  - "孟晚舟"
  - "引渡聆訊"
  - "12港人"
url: "https://web.archive.org/web/20201029142305/https://hkcnews.com/article/34291/%E5%AD%9F%E6%99%9A%E8%88%9F-%E5%BC%95%E6%B8%A1%E8%81%86%E8%A8%8A-12%E6%B8%AF%E4%BA%BA-34291/%E9%80%99%E5%80%8B%E6%B3%95%E5%BE%8B%E6%98%AF%E5%8F%8D%E4%BA%BA%E6%80%A7%E3%80%81%E5%8F%8D%E4%BA%BA%E9%A1%9E%E7%9A%84%EF%BC%81"
original_url: "https://hkcnews.com/article/34291/%E5%AD%9F%E6%99%9A%E8%88%9F-%E5%BC%95%E6%B8%A1%E8%81%86%E8%A8%8A-12%E6%B8%AF%E4%BA%BA-34291/%E9%80%99%E5%80%8B%E6%B3%95%E5%BE%8B%E6%98%AF%E5%8F%8D%E4%BA%BA%E6%80%A7%E3%80%81%E5%8F%8D%E4%BA%BA%E9%A1%9E%E7%9A%84%EF%BC%81"
---

# 這個法律是反人性、反人類的！

南海十二仔女 ，捉了個幾月，家屬連條毛都冇得探。

但你又睇吓人家加拿大嗰條——慢慢舟，著住高踭鞋，一時白色裙一時藍色裙，綁住電子腳鐐周街行，不知幾風騷，唔話你知，你絕對以為她是律師、星媽，多過似是疑犯！

<figure>
<img src="https://web.archive.org/web/20201029142305im_/https://hkcnews.com/news_新聞/hk-discuss/2020/09/華為-孟晚舟-引渡聆訊-20200927215517_1222_large.png" alt="">
<figcaption>華為太子女孟晚舟可以戴著電子腳鐐穿高跟鞋四圍走。網絡照片</figcaption>
</figure>

還記得，她爭取保釋成功那晚，鬼佬律師在寒風中緊抱慢慢舟， 多麽溫暖窩心，當然，鬼佬最重要是攬住慢慢舟的律師費。

慢慢舟的豬朋、老公隨時可以去探佢，後園開BBQ，你知唔知加拿大的牛扒很好肉味的？十二仔女在鹽田，未必食屎，但就算俾牛扒，見不到家人，都絕對食唔落。

十二子的家屬？ 唔好話連條毛都掂唔到，連開記招都要自己包到好似恐佈份子咁，好像家屬自己也犯法，那裏有慢慢舟為國爭光似的挺胸昂首！

唔使講啦，根本三十日不准家屬去探監，這個法律，就已經是——反人性、反人類的！大佬，探監咋嘛，你估而家劫獄呀？大佬，偷渡國境咋嘛，有冇慢慢舟咁大罪呀？

冷血冇人性的保皇黨說——這就是中國的法律、是「依法辦事」，嘿嘿，第日你個仔衰咗，你能夠接受三十日冇得探監，還是做慢慢舟？


---


請加入成為眾新聞的月費訂戶，長期支持我們的工作。所有訂戶都可以收到我們的「每周時事」通訊 。

月費訂戶 [網址：hkcnews.com/aboutus/#subscribe](/web/20201029142305/https://hkcnews.com/aboutus/#subscribe)

---

![博客 | 一悠](https://web.archive.org/web/20201029142305im_/https://hkcnews.com/uploads/avatars/2c58e158-9035-4161-92ef-b4b56f5e3747.png?873536568)

**博客 | 一悠**

【一悠・到此一遊】喜歡談古論今，也常談股論金。心理、鋼琴、股票、教育，交义感染，交流一下。學歷：香港中文大學文學士，研究院教育文憑，澳洲新南威爾斯大學碩士（堅有證書㗎，卻無野雞大學博士，也不必請律師去找證書）
